\id GEN העדות
\usfm 3.0
\ide UTF-8
\h בראשית
\mt בראשית

\s1 בריאת העולם

\p
\c 1
\cp א
\v 1 בראשית ברא אלוהים את השמים ואת הארץ.
\v 2 הארץ הייתה חסרת צורה וסדר, חושך שרר על פני תהום, ורוח אלוהים ריחפה על פני המים.

\s2 היום הראשון

\p
\v 3 אלוהים אמר: "יהי אור!", והאור נוצר.
\v 4 האור מצא חן בעיני אלוהים, והוא הבדיל בין האור לבין החושך.
\v 5 לאור קרא אלוהים יום ולחושך קרא לילה. בא הערב ובא הבוקר - יום אחד.

\s2 היום השני

\p
\v 6 אלוהים אמר: "יהי רָקיע בתוך המים כדי להבדיל בין מים למים!".
\v 7 אלוהים עשה את הרקיע והבדיל בין המים שמתחת לרקיע לבין המים שמעליו, וכך היה.
\v 8 אלוהים קרא לרקיע שמים. בא הערב ובא הבוקר - היום השני.

\s2 היום השלישי

\p
\v 9 אלוהים אמר: "ייאספו המים שמתחת לשמים למקום אחד כדי שהיבשה תיראה!", וכך היה.
\v 10 ליבשה קרא אלוהים ארץ ולמים שנאספו קרא ימים. מה שאלוהים עשה מצא חן בעיניו.

\p
\v 11 אלוהים אמר: "תצמיח הארץ צמחייה, צמחים שונים בעלי זרעים ועצי פרי שונים שבפרותיהם זרעים!", וכך היה.
\v 12 הארץ הצמיחה צמחייה, צמחים שונים בעלי זרעים ועצי פרי שונים שבפרותיהם זרעים. מה שעשה אלוהים מצא חן בעיניו.
\v 13 בא הערב ובא הבוקר - היום השלישי.

\s2 היום הרביעי

\p
\v 14 אלוהים אמר: "יהיו מְאוֹרוֹת בשמים כדי להבדיל בין היום לבין הלילה וכדי לציין את הזמנים, את עונות השנה, את החגים, את הימים ואת השנים.
\v 15 המאורות יהיו בשמים כדי להאיר את הארץ!", וכך היה.
\v 16 אלוהים עשה את שני המאורות הגדולים: את המָאור הגדול למשול ביום, ואת המאור הקטן למשול בלילה. גם את הכוכבים עשה.
\v 17 אלוהים שם את המאורות בשמים כדי להאיר על הארץ,
\v 18 למשול ביום ובלילה ולהבדיל בין האור לבין החושך. מה שעשה אלוהים מצא חן בעיניו.
\v 19 בא הערב ובא הבוקר - היום הרביעי.

\s2 היום החמישי

\p
\v 20 אלוהים אמר: "יתמלאו המים בבעלי חיים, ועופות יעופפו בשמים, מעל פני האדמה!".
\v 21 אלוהים ברא את חיות המים הגדולות, את כל חיות המים השונות ואת כל העופות השונים בעלי הכנף. מה שעשה אלוהים מצא חן בעיניו.
\v 22 אלוהים בירך אותם ואמר: "התרבו ומלאו את מי הים, והעופות יִרבו בארץ".
\v 23 בא הערב ובא הבוקר - היום החמישי.

\s2 היום השישי

\p
\v 24 אלוהים אמר: "תוציא הארץ בעלי חיים שונים, בהמות, חרקים, זוחלים וחיות בר שונות!", וכך היה.
\v 25 אלוהים עשה את חיות הבר השונות, את הבהמות השונות ואת החרקים והזוחלים השונים. מה שעשה אלוהים מצא חן בעיניו.

\p
\v 26 אלוהים אמר: "נעשה אדם שיהיה דומה לנו וישלוט בדגי הים, בעופות, בבהמות, בכל הארץ ובכל החרקים והזוחלים שעל פני האדמה".
\v 27 אלוהים ברא את האדם בדמותו, בדמות אלוהים ברא אותו. הוא ברא אותם זכר ונקבה.
\v 28 אלוהים בירך אותם ואמר: "התרבו ומלאו את הארץ, כִּבשו אותה ושִלטו בדגי הים, בעופות ובכל החרקים והזוחלים שעל פני האדמה.
\v 29 אני נותן לכם למאכל את כל הצמחים בעלי הזרעים שעל פני האדמה ואת כל העצים המניבים פרי שבתוכו זרעים.
\v 30 גם כל החיות, העופות, החרקים והזוחלים, כל היצורים החיים על פני האדמה, יאכלו מהצמחים ומהירק", וכך היה.
\v 31 כל מה שעשה אלוהים מצא חן בעיניו מאוד. בא הערב ובא הבוקר - היום השישי.

\s2 היום השביעי

\p
\c 2
\cp ב
\v 1 השמים והארץ וכל אשר בהם הושלמו.
\v 2 ביום השביעי סיים אלוהים את מה שעשה ושבת מכל מלאכת הבריאה.
\v 3 אלוהים בירך את היום השביעי והקדיש אותו כי בו שבת מכל מלאכת הבריאה.

\p
\v 4 אלה קורות השמים והארץ בזמן שנבראו.

\p
כאשר עשה ה' אלוהים את השמים ואת הארץ,
\v 5 לא היו בארץ צמחי בר כי ה' אלוהים עדיין לא הוריד גשם על הארץ ולא היה אדם שיעבוד את האדמה.
\v 6 אדים שעלו מן הארץ הִשקו את האדמה.

\p
\v 7 ה' אלוהים יצר את האדם מעפר האדמה. אחרי שנפח בו רוח חיים, היה האדם ליצור חי.

\s1 גן עדן

\p
\v 8 ה' אלוהים נטע גן בעדן שבמזרח ושם בגן את האדם שיצר.
\v 9 ה' אלוהים הצמיח מן האדמה כל מיני עצים יפים שפרותיהם טובים למאכל. בתוך הגן צמחו גם עץ החיים ועץ הדעת טוב ורע.

\p
\v 10 מעדן יצא נהר שהִשקה את הגן ומשם התפצל לארבעה נהרות:
\v 11 שֵם האחד פִּישׁוֹן, הוא הנהר שהקיף את כל ארץ החֲוִוילָה,
\v 12 שהיו בה זהב משובח, בְּדוֹלַח ואבני שׁוֹהַם.
\v 13 שֵם הנהר השני גִיחוֹן, הוא הנהר שהקיף את כל ארץ כּוּשׁ.
\v 14 שֵם הנהר השלישי חִידֶקֶל, והוא הנהר שזרם ממזרח לאַשׁוּר. הנהר הרביעי היה פְּרָת.

\p
\v 15 ה' אלוהים שם את אדם בגן עדן כדי שיטפח את הגן וישמור עליו.
\v 16 "מכל עצי הגן מותר לך לאכול", ציווה ה' על אדם,
\v 17 "רק מעץ הדעת טוב ורע אל תאכל, כי כאשר תאכל ממנו תמות".

\s1 האישה

\p
\v 18 ה' אלוהים אמר: "לא טוב לאדם להיות לבדו. אעשה לו עֵזֶר שיתאים לו".
\v 19 ה' אלוהים יצר מן האדמה את כל חיות הבר ואת כל העופות. הוא הביא אותם אל אדם כדי לראות אילו שמות ייתן להם. מאז נקראו בעלי החיים בשמות שנתן להם אדם.
\v 20 אדם נתן שמות לכל הבהמות, לעופות ולכל חיות הבר, אך לאדם לא נמצא עזר שיתאים לו.
\v 21 ה' גרם לאדם להירדם. כשישן אדם, לקח ממנו ה' אלוהים את אחת מצלעותיו וסגר את המקום בבשר.
\v 22 מהצלע שלקח ברא ה' אלוהים את האישה והביא אותה אל אדם.

\p
\v 23 "הפעם זוהי עצם מעצמותיי ובשר מבשרי!", אמר אדם. "נקרא לה אישה, כי היא נלקחה מהאיש".

\p
\v 24 לכן על האיש לעזוב את אביו ואת אמו ולדבוק באשתו, והשניים יהיו לאחד.
\v 25 אדם ואשתו היו עירומים ולא התביישו.

\s1 החטא ועונשו

\p
\c 3
\cp ג
\v 1 הנחש, שהיה ערמומי מכל החיות שעשה ה', אמר לאישה: "אף על פי שאלוהים אמר, 'אל תאכלו מכל עצי הגן'..."

\p
\v 2 "מפרי עץ הגן מותר לנו לאכול!", אמרה האישה,
\v 3 "אך מפרי העץ שבאמצע הגן אמר לנו אלוהים: 'אל תאכלו ממנו ואל תגעו בו כדי שלא תמותו' ".

\p
\v 4 "לא תמותו!", אמר הנחש לאישה.
\v 5 "אלוהים יודע שביום שתאכלו מפרי העץ ייפקחו עיניכם ואז תהיו כמו אלוהים, תדעו מה טוב ומה רע".

\p
\v 6 פרי העץ נראה לאישה טעים ויפה. היא גם ראתה שהוא יכול לתת חכמה. האישה לקחה מהפרי, אכלה ממנו, נתנה לבעלה שהיה אִתה, וגם הוא אכל.
\v 7 עיני השניים נפקחו והם הבינו שהם עירומים. הם תפרו בגד מעלי תאנה ולבשו אותו למותניהם.

\p
\v 8 כששמעו אדם ואשתו את קול אלוהים שהתהלך בגן בשעות הקרירות של היום, התחבאו מפניו בין עצי הגן.

\p
\v 9 "איפה אתה?", קרא אלוהים לאדם.

\p
\v 10 "שמעתי את קולך בגן ונבהלתי. ידעתי שאני עירום, לכן התחבאתי", השיב אדם.

\p
\v 11 "מי אמר לך שאתה עירום?", שאל אלוהים. "האם אכלת מהעץ שציוויתי עליך לא לאכול ממנו?".

\p
\v 12 "האישה שנתת לי, היא שנתנה לי מפרי העץ, ואכלתי ממנו", השיב אדם.

\p
\v 13 "מה עשיתְ?!", פנה אלוהים לאישה.

\p
"הנחש פיתה אותי ואכלתי", אמרה האישה.

\p
\v 14 ה' אלוהים פנה אל הנחש ואמר: "כיוון שכך עשית, מקולל אתה מכל הבהמות ומכל חיות הבר. כל חייך תלך על גחונך ותאכל עפר.
\v 15 אגרום לשנאה בינך לבין האישה ובין הצאצא שלך לבין הצאצא שלה. הוא יפגע בראשך ואתה תפגע בעֲקֵבוֹ".
\v 16 לאישה אמר: "כאבים רבים אביא עלייך בזמן הריונך, ואת בנייך תלדי בכאב. את תרצי מאוד את בעלך, והוא ימשול בך".
\v 17 לאדם אמר: "כיוון ששמעת בקול אשתך ואכלת מפרי העץ שציוויתי עליך לא לאכול ממנו, האדמה מקוללת בגללך. כל ימי חייך תאכל ממנה בכאב.
\v 18 היא תצמיח לך קוצים ודרדרים, ואתה תאכל את עשבי הבר.
\v 19 יהיה עליך להתאמץ ולהזיע כל חייך כדי להשיג מזון, עד שתשוב אל האדמה שממנה נלקחת, כי מעפר באת ואל עפר תשוב".

\p
\v 20 אדם קרא לאשתו חַוָוה כי היא הייתה אֵם כל חי.
\v 21 ה' אלוהים עשה לאדם ולאשתו כותנות עור והלביש אותם.

\p
\v 22 "האדם נהיָה כמו אחד מאתנו", אמר ה' אלוהים. "עכשיו הוא יודע מה טוב ומה רע. אסור שייקח גם מפרי עץ החיים, שמא יאכל ממנו ויחיה לעולם".

\p
\v 23 ה' אלוהים גירש את אדם מגן עדן כדי לעבוד את האדמה שממנה נלקח.
\v 24 אחרי שגירש את האדם, הציב ה' אלוהים ממזרח לגן עדן את המלאכים ואת החרב הלוהטת והמתהפכת כדי לשמור את הדרך לעץ החיים.

\s1 קין והבל

\p
\c 4
\cp ד
\v 1 אדם שכב עם חווה אשתו והיא הרתה וילדה בן. היא קראה לבֵּן קַיִן כי אמרה: "קניתי [קיבלתי] איש מאלוהים".
\v 2 אחר כך ילדה חווה את הֶבֶל, אחיו של קין. הבל היה רועה צאן וקין היה עובד אדמה.

\p
\v 3 כעבור ימים רבים הביא קין קרבן לאלוהים מפרי האדמה.
\v 4 גם הבל הביא קרבן, את הצאן המשובחות ביותר שהיו לו. אלוהים קיבל ברצון את קרבנו של הבל,
\v 5 ואילו את קרבנו של קין דחה. הדבר הכעיס והעציב את קין.

\p
\v 6 "למה אתה כועס? למה אתה עצוב?", שאל ה' את קין.
\v 7 "הלוא אם תעשה את הטוב, ייסָלח לך, אך אם לא תעשה את הטוב, החטא אורב לך. החטא רוצה בך אך אתה יכול למשול בו".

\p
\v 8 קין דיבר עם הבל אחיו. כאשר היו השניים בשדה התנפל קין על אחיו והרג אותו.

\p
\v 9 "איפה הבל אחיך?", שאל ה' את קין.

\p
"אינני יודע. האם אני השומר של אחי?", השיב קין.

\p
\v 10 "מה עשית?!", אמר אלוהים. "דם אחיך זועק אליי מן האדמה.
\v 11 לכן אני מביא עליך קללה ומגרש אותך מהאדמה שפתחה את פיה ולקחה ממך את דם אחיך.
\v 12 כאשר תעבוד את האדמה, היא לא תיתן לך יבול. נודד תהיה בארץ".

\p
\v 13 "זהו עונש כבד מדי", אמר קין,
\v 14 "גירשת אותי מאדמתי וגם מהשגחתך. כאשר אנדוד בארץ, כל מי שימצא אותי ירצה להרוג אותי".

\p
\v 15 על כך השיב לו ה': "אנקום שבעתיים בכל מי שיהרוג את קין".

\p
ה' שם על קין אות כדי שמי שימצא אותו לא יהרוג אותו.
\v 16 קין עזב את המקום והתיישב בארץ נוֹד שממזרח לעדן.

\s1 צאצאי קין

\p
\v 17 קין שכב עם אשתו והיא הרתה וילדה את חֲנוֹךְ. קין בנה עיר וקרא לה חנוך על שם בנו.
\v 18 חנוך הוליד את עִירָד, עירד הוליד את מְחוּיָאֵל, מחויאל הוליד את מְתוּשָׁאֵל, מתושאל הוליד את לֶמֶךְ.
\v 19 למך לקח לו שתי נשים, שם האחת עָדָה, ושם השנייה צִילָה.
\v 20 עדה ילדה את יָבָל. הוא היה הראשון שגר באוהל ורעה עדרים.
\v 21 שם אחיו יוּבָל. הוא היה הראשון שניגן בכינור ועוגב.
\v 22 צילה ילדה את תוּבַל קַין. הוא יָצַר כלים מאָרָד ומברזל. לתובל קין הייתה אחות ושמה נַעֲמָה.

\p
\v 23 למך אמר לנשותיו: "עדה וצילה שִמעו בקולי, נשות למך הקשיבו לדבריי. הרגתי איש כיוון שפגע בי.
\v 24 אם נקמת קין הייתה פי שבעה, נקמת למך תהיה פי שבעים ושבעה".

\p
\v 25 אדם שכב שוב עם אשתו, והיא ילדה בן. חווה קראה לבן שֵׁת כי אמרה: "אלוהים שָׁת [נתן] לי בן במקום הבל שקין הרג".

\p
\v 26 גם לשת נולד בן והוא קרא לו אֱנוֹשׁ. בימי אנוש החלו להתפלל לה'.

\s1 תולדות אדם

\p
\c 5
\cp ה
\v 1 זהו סיפור תולדות אדם. כשברא אלוהים את אדם, הוא עשה אותו בדמות אלוהים.
\v 2 אלוהים ברא אותם זכר ונקבה, בירך אותם וקרא להם אדם.

\p
\v 3 כשהיה אדם בן מאה ושלושים, נולד לו בן בדמותו והוא קרא לו שֵׁת.
\v 4 אחרי שהוליד אדם את שת, הוא חי שמונה מאות שנה ונולדו לו עוד בנים ובנות.
\v 5 אדם מת כשהיה בן תשע מאות ושלושים.

\p
\v 6 כאשר היה שת בן מאה וחמש, הוא הוליד את אֱנוֹשׁ.
\v 7 אחר כך חי שת עוד שמונה מאות ושבע שנה ונולדו לו עוד בנים ובנות.
\v 8 שת מת כשהיה בן תשע מאות ושתים עשרה.

\p
\v 9 כאשר היה אנוש בן תשעים, הוא הוליד את קֵינָן.
\v 10 אחר כך חי אנוש עוד שמונה מאות וחמש עשרה שנה ונולדו לו עוד בנים ובנות.
\v 11 אנוש מת כשהיה בן תשע מאות וחמש.

\p
\v 12 כאשר היה קינן בן שבעים, הוא הוליד את מַהֲלַלְאֵל.
\v 13 אחר כך חי קינן עוד שמונה מאות וארבעים שנה ונולדו לו עוד בנים ובנות.
\v 14 קינן מת כשהיה בן תשע מאות ועשר.

\p
\v 15 כאשר היה מהללאל בן שישים וחמש, הוא הוליד את יֶרֶד.
\v 16 אחר כך חי מהללאל עוד שמונה מאות ושלושים שנה ונולדו לו עוד בנים ובנות.
\v 17 מהללאל מת כשהיה בן שמונה מאות תשעים וחמש.

\p
\v 18 כאשר היה ירד בן מאה שישים ושתיים, הוא הוליד את חֲנוֹךְ.
\v 19 אחר כך חי ירד עוד שמונה מאות שנה ונולדו לו עוד בנים ובנות.
\v 20 ירד מת כשהיה בן תשע מאות שישים ושתיים.

\p
\v 21 כאשר היה חנוך בן שישים וחמש, הוא הוליד את מְתוּשֶׁלַח.
\v 22 אחרי שהוליד חנוך את מתושלח הוא התהלך עם אלוהים במשך שלוש מאות שנה. באותן שנים נולדו לו עוד בנים ובנות.
\v 23 חנוך חי שלוש מאות שישים וחמש שנה.
\v 24 באחד הימים, כשהתהלך עם אלוהים, נעלם לפתע כי אלוהים לקח אותו.

\p
\v 25 כאשר היה מתושלח בן מאה שמונים ושבע, הוא הוליד את לֶמֶךְ.
\v 26 אחר כך חי מתושלח עוד שבע מאות שמונים ושתיים שנה ונולדו לו עוד בנים ובנות.
\v 27 מתושלח מת כשהיה בן תשע מאות שישים ותשע.

\p
\v 28 כאשר היה למך בן מאה שמונים ושתיים, נולד לו בן.
\v 29 הוא קרא לבנו נֹחַ ואמר: "הוא ינחם אותנו על הקשיים שעבודת האדמה גורמת לנו בשל קללת ה' ".

\p
\v 30 אחר כך חי למך עוד חמש מאות תשעים וחמש שנה ונולדו לו עוד בנים ובנות.
\v 31 למך מת כשהיה בן שבע מאות שבעים ושבע.

\p
\v 32 אחרי שהיה נח בן חמש מאות, הוא הוליד את שֵׁם, את חָם ואת יֶפֶת.

\s1 נח

\p
\c 6
\cp ו
\v 1 כאשר החלו בני האדם להתרבות ונולדו להם בנות,
\v 2 ראו בני האלוהים שבנות האדם יפות ולקחו מהן נשים כרצונם.
\v 3 אז אמר ה': "לא לעולם תשכון רוחי באדם, משום שהוא גם בשר. הוא יחיה מאה ועשרים שנה".

\p
\v 4 באותם ימים וגם אחרי כן היו בארץ נפילים שנולדו לבנות האדם מבני האלוהים. אלו הם הגיבורים המפורסמים של ימי קדם.

\p
\v 5 ה' ראה שבני האדם עושים מעשים רעים בארץ ושכל תוצאות מחשבותיהם רעות תמיד.
\v 6 הוא הצטער שעשה את האדם והיה עצוב.
\v 7 "אשמיד את האדם שבראתי", אמר ה', "אותו ואת הבהמות, את החרקים והזוחלים ואת העופות, כי אני מצטער שעשיתי אותם".
\v 8 אבל עם נח עשה ה' חסד.

\p
\v 9 אלה קורות נח: נח היה איש צדיק ותמים בתקופתו. הוא התהלך עם אלוהים.
\v 10 שלושה בנים נולדו לו: שם, חם ויפת.
\v 11 בני האדם עשו את הרע בעיני אלוהים, והארץ התמלאה אלימות ורשע.
\v 12 אלוהים ראה שהארץ מושחתת ושכל היצורים בארץ עושים מעשים רעים,
\v 13 ואמר לנח: "החלטתי להשמיד את כל היצורים החיים בארץ כי בגללם התמלאה הארץ אלימות ורשע. אני עומד להשמיד אותם ואת הארץ.
\v 14 עשֵׂה לך תיבה מעץ גוֹפֶר וחַלק אותה לתאים. מְרח אותה בזפת מבפנים ומבחוץ.
\v 15 אלה המידות שלפיהן תעשה את התיבה: מאה וארבעים מטר אורך, עשרים ושלושה מטר רוחב ושלושה עשר מטר וחצי גובה.
\v 16 עשה לתיבה גג משופע שיסתיים מלמעלה בשטח ישר שרוחבו עשרים וחמישה סנטימטר. את הפתח עשה בצִדה. בְּנה בתיבה קומות, ראשונה, שנייה ושלישית.
\v 17 אני עומד להביא מבול על הארץ כדי להשמיד כל יצור חי מתחת לשמים. כל אשר בארץ ימות,
\v 18 אך אתך אכרות את בריתי. היכנס לתיבה עם בניך, אשתך ונשות בניך.
\v 19 הבא אל התיבה זכר ונקבה מכל בעלי החיים, כדי שיישארו אתך בחיים.
\v 20 מכל סוגי העופות, מכל סוגי הבהמות ומכל סוגי החרקים והזוחלים יבואו אליך שניים כדי שיישארו בחיים.
\v 21 אסוֹף אל התיבה גם מכל סוגי המאכלים כדי שיהיה לך ולכל האחרים מה לאכול".
\v 22 נח עשה הכל כפי שציווה עליו אלוהים.

\s1 המבול

\p
\c 7
\cp ז
\v 1 אלוהים אמר לנח: "היכנס עם כל בני ביתך אל התיבה כי אותך, הצדיק בדורךָ, בחרתי.
\v 2 מכל הבהמות הטהורות קח שבעה זוגות, זכר וזוגתו. מהבהמות האינן טהורות קח זוג אחד, זכר וזוגתו.
\v 3 גם מהעופות קח שבעה זוגות, זכר ונקבה, כדי שאף סוג לא ייעלם מעל פני האדמה,
\v 4 כי בעוד שבעה ימים אוריד גשם על הארץ במשך ארבעים יום וארבעים לילה ואשמיד את כל מה שבראתי".
\v 5 נח עשה את כל מה שציווה ה'.

\p
\v 6 נח היה בן שש מאות כאשר החלו מי המבול לרדת על הארץ.
\v 7 הוא נכנס לתיבה עם בניו, אשתו ונשות בניו כדי להינצל ממֵי המבול.
\v 8 מהבהמות הטהורות, מהבהמות שאינן טהורות, מהעופות ומכל החרקים והזוחלים שעל פני האדמה
\v 9 באו אל התיבה זוגות זוגות, זכר ונקבה, כפי שציווה אלוהים על נח.

\p
\v 10 כעבור שבעה ימים החלו מי המבול למלא את הארץ.
\v 11 כאשר היה נח בן שש מאות, בשבעה עשר בחודש השני, פרצו מי התהום ונפתחו השמים. מים רבים ירדו משמים.
\v 12 במשך ארבעים יום וארבעים לילה ירד גשם על הארץ.
\v 13 באותו יום נכנסו לתיבה נח, בניו - שם, חם ויפת, אשתו ושלוש הנשים של בניו.
\v 14 אִתם נכנסו כל סוגי בעלי החיים, מכל סוגי הבהמות, מכל סוגי החרקים והזוחלים, מכל סוגי העופות - מכל הציפורים ומכל בעלי הכנף.
\v 15 זוגות זוגות באו אל נח מכל בעלי החיים ונכנסו לתיבה.
\v 16 זכר ונקבה באו, כפי שציווה אלוהים. לאחר מכן סגר ה' את התיבה מאחורי נח.

\p
\v 17 ארבעים יום היה מבול על הארץ. המים התרבו ונשאו את התיבה, והיא התרוממה מעל הארץ.
\v 18 פני המים עלו עוד והתיבה צפה עליהם.
\v 19 המים המשיכו לעלות עוד ועוד עד שכיסו את כל ההרים הגבוהים אשר מתחת לשמים.
\v 20 גובה המים הגיע לשבעה מטרים מעל ראשי ההרים.
\v 21 כל בעלי החיים שהיו על הארץ מתו - העופות, הבהמות וכל החרקים והזוחלים שעל פני האדמה. גם כל בני האדם מתו.
\v 22 כל יצור חי שהיה ביבשה מת.
\v 23 אלוהים השמיד כל חי, מאדם ועד בהמה, כולל חרקים, זוחלים ועופות. כולם הושמדו. רק נח וכל מי שהיה אתו בתיבה נשארו.
\v 24 המים כיסו את הארץ במשך מאה וחמישים יום.

\s1 סוף המבול

\p
\c 8
\cp ח
\v 1 אלוהים זכר את נח ואת כל בעלי החיים והבהמות שהיו אתו בתיבה. הוא העביר רוח על הארץ והמים שקטו.
\v 2 מעיינות מי התהום נסגרו. גם השמים נסגרו והגשם שירד משמים פסק.
\v 3 המים שכיסו את הארץ נסוגו בהדרגה. כעבור מאה וחמישים יום ירדו פני המים.
\v 4 בשבעה עשר בחודש השביעי נחה התיבה על הרי אֲרָרַט.

\p
\v 5 עד החודש העשירי הלכו המים ופחתו. באחד לחודש העשירי נראו ראשי ההרים.
\v 6 כעבור ארבעים יום פתח נח את חלון התיבה שעשה
\v 7 ושילח את העורב. העורב עף הלוך ושוב עד שיָבשוּ המים מעל פני הארץ.
\v 8 לאחר מכן שילח נח את היונה מהתיבה לראות אם היו פחות מים על האדמה.
\v 9 היונה לא מצאה מקום להניח את כף רגלה כי המים עדיין כיסו את כל הארץ, לכן שבה אל התיבה. נח הושיט את ידו, לקח אותה והביא אותה אליו אל התיבה.
\v 10 הוא חיכה עוד שבעה ימים ושוב שילח את היונה מהתיבה.
\v 11 היונה חזרה לעת ערב ועלה זית רענן בפיה. אז הבין נח שהמים פחתו.
\v 12 לאחר שחיכה עוד שבעה ימים שילח נח את היונה פעם נוספת. הפעם לא שבה אליו היונה.
\v 13 כאשר היה נח בן שש מאות ואחת, באחד לחודש הראשון, לא נותרו עוד מים על פני הארץ. נח הסיר את מכסה התיבה וראה שהאדמה יבֵשה.

\p
\v 14 בעשרים ושבעה לחודש השני יָבשה הארץ.
\v 15 אז דיבר אלוהים אל נח:
\v 16 "צא מהתיבה עם אשתך, עם בניך ועם נשות בניך.
\v 17 הוצא אתך גם את כל בעלי החיים אשר אתך, את העופות, את הבהמות ואת כל החרקים והזוחלים שחיים על פני האדמה, כדי שיחיו בארץ ויתרבו בה".

\p
\v 18 נח יצא עם בניו, עם אשתו ועם נשות בניו.
\v 19 כל החיות, כל העופות וכל החרקים והזוחלים - כל בעלי החיים שעל פני האדמה - יצאו מהתיבה משפחה אחר משפחה.
\v 20 נח בנה מזבח לה'. הוא לקח מכל הבהמות הטהורות ומכל העופות הטהורים והקריב קרבנות על המזבח.
\v 21 ה' הֵרִיח את הרֵיח הנעים של הקרבנות ואמר לעצמו: "לא אקלל עוד את האדמה בגלל האדם, כי תוצאות מחשבותיו רעות מנעוריו, ולא אהרוג עוד את כל היצורים החיים כפי שעשיתי.
\v 22 כל עוד הארץ קיימת, ימשיכו להתקיים גם עונות הזריעה והקציר, הקור והחום, הקיץ והחורף, היום והלילה".

\s1 הקשת בענן

\p
\c 9
\cp ט
\v 1 אלוהים בירך את נח ואת בניו ואמר: "התרבו ומלאו את הארץ.
\v 2 אתם תשלטו על כל חיות הארץ, על כל העופות, על כל החרקים והזוחלים שעל פני האדמה ועל כל דגי הים. הם יפחדו מפניכם.
\v 3 מותר לכם לאכול מכל בעלי החיים כשם שהרשיתי לכם לאכול מכל הצומח.
\v 4 אך בשר שיש בו דם אסור לכם לאכול.
\v 5 אם תהרגו אדם אעניש אתכם. גם חיה שתהרוג אדם תיענש. אם אדם יהרוג אדם אחר, אעניש אותו על כך.
\v 6 אדם שהורג אדם אחר ייהרג על ידי בני אדם, כי בראתי את האדם בדמותי.
\v 7 חֲיו בארץ והתרבו בה".

\p
\v 8 אלוהים המשיך לדבר אל נח ואל בניו:
\v 9 "באשר לי, אכרות ברית אִתכם, עם צאצאיכם
\v 10 ועם כל בעלי החיים שהיו אִתכם - העופות, הבהמות וכל חיות הארץ - כל יוצאי התיבה.
\v 11 אקיים את בריתי אִתכם ולא אשמיד שוב במי המבול את כל היצורים החיים. לא יהיה עוד מבול שיהרוס את כל הארץ".
\v 12 אלוהים אמר: "זה האות לברית שביני לביניכם ולבין כל היצורים החיים שאִתכם, לכל הדורות הבאים:
\v 13 אשים את קשתי בענן והיא תהיה אות לברית שביני לבין הארץ.
\v 14 כאשר יכסו עננים את הארץ והקשת תיראה בהם,
\v 15 אזכור את הברית שכרתי ביני לביניכם ולבין כל היצורים החיים. המים לא יגרמו שוב למבול שישמיד כל חי.
\v 16 הקשת בענן תזכיר לי את ברית העולם שבין אלוהים לבין כל היצורים החיים שעל הארץ".
\v 17 אלוהים אמר לנח: "זהו האות לברית שכרתי עם כל היצורים החיים אשר על הארץ".

\s1 קללת כנען וברכת שם

\p
\v 18 בני נח שיצאו מהתיבה היו שֵׁם, חָם ויֶפֶת. חם היה אביו של כְּנַעַן.
\v 19 אלה שלושת הבנים של נח שמהם נולדו כל בני האדם שנפוצו בעולם.

\p
\v 20 נח, שהיה עובד אדמה, נטע כרם.
\v 21 הוא שתה מהיין והשתכר, וכששכב באוהלו נחשף גופו.
\v 22 חם אבי כנען ראה את אביו עירום ויצא מהאוהל לספר על כך לאֶחיו.
\v 23 שם ויפת לקחו בגד, שמו אותו על כתפיהם והלכו אחורנית כדי לכסות את אביהם העירום. הם הפנו את פניהם לאחור כדי לא לראות את גופו העירום.
\v 24 כשהתעורר נח משכרותו, נודע לו מה עשה בנו הצעיר.
\v 25 "כנען מקולל", אמר נח, "הוא יהיה עבד לאֶחיו.
\v 26 ברוך אלוהי שֵׁם שכנען יהיה לו לעבד.
\v 27 יברך ה' את יפת שיגור באוהלי שֵׁם ושכנען יהיה לו לעבד".

\p
\v 28 נח חי אחרי המבול שלוש מאות וחמישים שנה
\v 29 ומת בהיותו בן תשע מאות וחמישים.

\p

\s1 תולדות בני נח

\p
\c 10
\cp י
\v 1 אלה תולדות בני נח - שם חם ויפת, שנולדו להם בנים אחרי המבול:

\s2 צאצאי יפת

\p
\v 2 בני יפת: גוֹמֶר, מָגוֹג, מָדַי, יָוָון, תוּבַל, מֶשֶׁךְ ותִירָס

\p
\v 3 בני גומר: אַשְׁכְּנַז, רִיפַת ותוֹגַרְמָה

\p
\v 4 בני יוון: אֱלִישָׁה, תַרְשִׁישׁ, הַכִּיתִים והַדוֹדָנִים

\p
\v 5 העמים שחיים בקרבת הים התפצלו מהם לארצות השונות על פי השבטים והשפות שלהם.

\s2 צאצאי חם

\p
\v 6 בני חם: כּוּשׁ, מִצְרַיִים, פּוּט וכְנַעַן

\p
\v 7 בני כוש: סְבָא, חֲוִוילָה, סַבְתָה, רַעְמָה וסַבְתְכָא

\p
בני רעמה: שְׁבָא ודְדָן

\p
\v 8 כוש ילד גם את נִמְרוֹד. נמרוד היה ראשון הלוחמים המנוסים.
\v 9 הוא היה צייד טוב בעיני ה', לכן נהוג לומר: "צייד טוב כמו נמרוד".
\v 10 הוא מלך תחילה בְּבָבֶל, בְּאֶרֶךְ, בְּאַכַּד, ובְכַלְנֵה שבארץ שִׁנְעָר.
\v 11 משם יצא לאַשׁוּר ובנה את נִינְוֵוה, את רְחוֹבוֹת עִיר, את כֶּלַח
\v 12 ואת רֶסֶן, העיר הגדולה ששכנה בין נינווה לכלח.

\p
\v 13 מצריים הוליד את הַלוּדִים, את הָעֲנָמִים, את הַלְהָבִים, את הַנַפְתוּחִים,
\v 14 את הַפַּתְרוּסִים, את הַכַּסְלוּחִים, שמהם יצאו הפלשתים, ואת הַכַּפְתוֹרִים.

\p
\v 15 כְּנַעַן הוליד את צִידוֹן הבכור, את חֵת,
\v 16 את הַיְבוּסִים, את הָאֱמוֹרִים, את הַגִרְגָשִׁים,
\v 17 את הַחִיוִוים, את הָעַרְקִים, את הַסִינִים,
\v 18 את הָאַרְוָודִים, את הַצְמָרִים ואת הַחֲמָתִים.

\p
אחר כך נפוצו משפחות הכנענים.
\v 19 שטחי הכנענים השתרעו מצִידוֹן לכיוון גְרָר עד עַזָה ומשם לכיוון סְדוֹם ועֲמוֹרָה, אַדְמָה וצְבוֹיִים, עד לֶשַׁע.
\v 20 אלה צאצאי חם שהתפצלו לעמים בארצותיהם על פי השבטים והשפות שלהם.

\s2 צאצאי שם

\p
\v 21 גם לשֵׁם, אבי כל בני עֵבֶר שיֶפת היה אחיו הבכור, נולדו בנים.

\p
\v 22 בני שֵׁם: עֵילָם, אַשׁוּר, אַרְפַּכְשַׁד, לוּד ואֲרָם

\p
\v 23 בני ארם: עוּץ, חוּל, גֶתֶר ומַשׁ

\p
\v 24 ארפכשד הוליד את שֶׁלַח, ושלח הוליד את עֵבֶר.
\v 25 לעבר נולדו שני בנים שם האחד פֶּלֶג, הוא נקרא כך כי בימיו התפלגו תושבי העולם לעמים, ושם אחיו יָקְטָן.

\p
\v 26 יקטן הוליד את אַלְמוֹדָד, את שֶׁלֶף, את חֲצַרְמָוֶות, את יֶרַח,
\v 27 את הֲדוֹרָם, את אוּזָל, את דִקְלָה,
\v 28 את עוֹבָל, את אֲבִימָאֵל, את שְׁבָא,
\v 29 את אוֹפִיר, את חֲוִוילָה ואת יוֹבָב. כל אלה בני יקטן.

\p
\v 30 הם חיו ממֵשָׁא לכיוון סְפָר עד להר המזרחי.
\v 31 אלה צאצאי שם שהתפצלו לעמים בארצותיהם על פי השבטים והשפות שלהם.

\p
\v 32 אלה משפחות בני נח לפי סדר הולדתם בעמים שלהם. מהם נפוצו העמים בעולם אחרי המבול.

\s1 מגדל בבל

\p
\c 11
\cp יא
\v 1 בכל העולם דיברו בשפה אחת.
\v 2 אנשים שנדדו מהמזרח מצאו בִּקעה בארץ שִׁנְעָר והתיישבו בה.
\v 3 הם אמרו זה לזה: "בואו נעשה לְבֵנִים ונשרוף אותן".

\p
הם השתמשו בלבנים במקום אבנים, ובזפת במקום חומר.
\v 4 אחר כך אמרו: "בואו נבנה לנו עיר ומגדל שראשו מגיע לשמים. כך נפרסם את שמנו ולא נתפזר על פני כל הארץ".

\p
\v 5 ה' ירד לראות את העיר ואת המגדל שבנו בני האדם.
\v 6 "זו רק תחילת מעשיהם", אמר ה'. "כל עוד כולם בני עם אחד ומדברים שפה אחת, אין דבר שלא יוכלו לעשות.
\v 7 בואו נרד ונבלבל את שפתם כדי שאיש לא יבין את שפת חברו".

\p
\v 8 ה' פיזר אותם משם על פני כל הארץ והם הפסיקו לבנות את העיר.
\v 9 העיר נקראה בָּבֶל כי שם בִּלבל אלוהים את שפת כל הארץ. משם פיזר ה' את בני האדם על פני כל הארץ.

\s1 תולדות שם

\p
\v 10 אלה תולדות שֵׁם: שנתיים אחרי המבול, כאשר היה שֵׁם בן מאה, הוא הוליד את אַרְפַּכְשַׁד.
\v 11 אחר כך חי שֵׁם עוד חמש מאות שנה, ונולדו לו עוד בנים ובנות.

\p
\v 12 כאשר היה ארפכשד בן שלושים וחמש, הוא הוליד את שֶׁלַח.
\v 13 אחר כך חי ארפכשד עוד ארבע מאות ושלוש שנה, ונולדו לו עוד בנים ובנות.

\p
\v 14 כאשר היה שלח בן שלושים, הוא הוליד את עֵבֶר.
\v 15 אחר כך חי שלח עוד ארבע מאות ושלוש שנה, ונולדו לו עוד בנים ובנות.

\p
\v 16 כאשר היה עבר בן שלושים וארבע, הוא הוליד את פֶּלֶג.
\v 17 אחר כך חי עבר עוד ארבע מאות ושלושים שנה, ונולדו לו עוד בנים ובנות.

\p
\v 18 כאשר היה פלג בן שלושים, הוא הוליד את רְעוּ.
\v 19 אחר כך חי פלג עוד מאתיים ותשע שנה, ונולדו לו עוד בנים ובנות.

\p
\v 20 כאשר היה רעו בן שלושים ושתיים הוא הוליד את שְׂרוּג.
\v 21 אחר כך חי רעו עוד מאתיים ושבע שנה, ונולדו לו עוד בנים ובנות.

\p
\v 22 כאשר היה שרוג בן שלושים, הוא הוליד את נָחוֹר.
\v 23 אחר כך חי שרוג עוד מאתיים שנה, ונולדו לו עוד בנים ובנות.

\p
\v 24 כאשר היה נחור בן עשרים ותשע, הוא הוליד את תֶרַח.
\v 25 אחר כך חי נחור עוד מאה ותשע עשרה שנה, ונולדו לו עוד בנים ובנות.

\p
\v 26 לאחר שהיה תרח בן שבעים, הוא הוליד את אַבְרָם, את נָחוֹר ואת הָרָן.

\p
\v 27 אלה תולדות תרח: תרח הוליד את אברם, את נחור ואת הרן. הרן הוליד את לוט.
\v 28 הרן מת במולדתו אוּר כַּשְׂדִים כשאביו תרח עדיין חי.

\p
\v 29 אברם ונחור לקחו להם נשים. שם אשת אברם שָׂרַי, ושם אשת נחור מִלְכָּה בת הרן אחות יִסְכָּה.
\v 30 שרי הייתה עקרה, לא היו לה ילדים.

\p
\v 31 תרח לקח את בנו אברם, את נכדו לוט בן הרן ואת שרי כלתו, אשת בנו אברם, ויחד יצאו מאוּר כַּשׂדים כדי ללכת לארץ כנען. הם הגיעו עד חָרָן והתיישבו שם.
\v 32 תרח חי מאתיים וחמש שנה, ומת בחרן.

\s1 אברם הולך לכנען

\p
\c 12
\cp יב
\v 1 ה' אמר לאברם: "לך לך מארצך, מעיר מולדתך וממשפחתך אל הארץ שאראה לך.
\v 2 אקים ממך עם גדול ואברך אותך. שמך יהיה מפורסם ותהיה לברכה.
\v 3 אברך את כל מי שמברך אותך ואקלל את כל מי שמקלל אותך. אתה תהיה ברכה לכל

\p
עמי העולם".

\p
\v 4 אברם הלך, כפי שאמר לו ה', ולוט הלך אתו. כשיצא מחרן היה אברם בן שבעים וחמש שנה.
\v 5 הוא לקח את שרי אשתו, את לוט בן אחיו ואת כל הרכוש והאנשים שנוספו להם בחרן, ויצא לכנען.
\v 6 כשהגיע לכנען עבר אברם בארץ עד שהגיע לאֵלוֹן מוֹרֶה שבאזור שְׁכֶם. באותה תקופה היו הכנענים בארץ.

\p
\v 7 ה' נראה אל אברם ואמר לו: "לצאצאיך אתן את הארץ הזאת". אברם בנה בַּמקום מזבח לה' שנראה אליו.
\v 8 משם עבר אברם לאזור ההרים שממזרח לבֵית אֵל. הוא הקים את אוהלו כך שבית אל הייתה ממערב לו והָעַיי ממזרח. גם שם בנה מזבח והתפלל לה'.
\v 9 אברם עבר ממקום למקום עד שהגיע לנגב.

\p

\s1 אברם יורד למצריים

\p
\v 10 בארץ היה רעב. אברם ירד לגור במצריים בגלל הרעב הכבד.
\v 11 כשקרַב למצריים אמר לשרַי אשתו: "אני יודע שאת אישה יפה מאוד.
\v 12 כשיִראו אותך המצרים הם יאמרו: 'זאת אשתו', ואז יהרגו אותי, ואותך ישאירו בחיים.
\v 13 אִמרי בבקשה שאת אחותי ויִיטב לשנינו, כך אֶנצל בזכותך".

\p
\v 14 כשהגיע אברם למצריים ראו המצרים שאשתו מאוד יפה.
\v 15 גם שרֵי פַּרְעֹה ראו אותה. הם היללו אותה בפני פרעה, והיא נלקחה לביתו.
\v 16 בזכותה היטיבו עם אברם. הוא קיבל צאן, בקר, חמורים, עבדים, משרתות, אתונות וגמלים.
\v 17 אבל אלוהים גרם לפרעה ולבני ביתו לחלות במחלות קשות בגלל שרַי אשת אברם.

\p
\v 18 פרעה קרא לאברם ושאל: "מה עשית לי? למה לא אמרת שהיא אשתך?
\v 19 למה אמרת שהיא אחותך? - ואני לקחתי אותה לאישה! הנה אשתך, קח אותה עכשיו ולך!".

\p
\v 20 פרעה ציווה על אנשיו לגרש את אברם, את אשתו ואת כל רכושו, ואנשי פרעה עשו את מה שציווה.

\s1 אברם נפרד מלוט

\p
\c 13
\cp יג
\v 1 אברם עלה ממצריים לַנגב עם אשתו ועם כל רכושו. גם לוט היה אִתם.
\v 2 אברם היה מאוד עשיר, היו לו הרבה מאוד עדרים, כסף וזהב.
\v 3 הוא יצא למסע מהנגב לבית אל, עד לַמקום שבו עמד אוהלו בתחילה, אותו מקום בין בית אל לבין הָעַיי
\v 4 שבעבר הקים בו מזבח. שם התפלל אברם לה'.
\v 5 גם ללוט, שהלך עם אברם, היו צאן, בקר ואוהלים.
\v 6 הארץ לא יכלה לספק מזון לשתי המשפחות כי היו להן עדרים רבים, לכן הן לא יכלו לחיות יחד.
\v 7 בין רועי אברם לבין רועי לוט פרצה מריבה. באותה תקופה התגוררו הכנענים והפריזים בארץ.

\p
\v 8 אברם אמר ללוט: "אני מבקש שלא תהיה מריבה ביני לבינך, בין רועיי לבין רועיך, כי אנחנו אחים.
\v 9 הרי כל הארץ לפניך. בבקשה, היפרד ממני. אם תלך שמאלה אלך ימינה, ואם תלך ימינה אלך שמאלה".

\p
\v 10 לוט התבונן וראה את כיכר הירדן, שהייתה מבורכת במים (לפני שהרס ה' את סְדוֹם ואת עֲמוֹרָה היה כל האזור עד צוֹעַר כמו גן ה' וכמו ארץ מצריים).
\v 11 לוט בחר את כל כיכר הירדן. השניים נפרדו ולוט יצא מזרחה.
\v 12 אברם התיישב בארץ כנען ואילו לוט התיישב בערי כיכר הירדן והתפשט עם צאנו ואוהליו עד סדום.
\v 13 אנשי סדום היו רעים. הם חטאו מאוד לה'.

\p
\v 14 אחרי שנפרד לוט מאברם אמר אלוהים לאברם: "הבט מהמקום שבו אתה נמצא צפונה, דרומה מזרחה ומערבה.
\v 15 את כל הארץ שאתה רואה אתן לך ולצאצאיך לעולם.
\v 16 אגרום לכך שצאצאיך יהיו כל כך רבים, שאם מישהו יוכל למנות את גרגרי עפר הארץ, יהיה אפשר למנות גם את צאצאיך.
\v 17 צא להסתובב בארץ לאורכה ולרוחבה. לך אתן אותה".

\p
\v 18 אברם נדד עם אוהליו עד אֵלוֹנֵי מַמְרֵא שבחֶבְרוֹן, שם התיישב ובנה מזבח לה'.

\s1 מלחמת ארבעת המלכים בחמשת המלכים

\p
\c 14
\cp יד
\v 1 אַמְרָפֶל מלך שִׁנְעָר, אַרְיוֹךְ מלך אֶלָסָר, כְּדָרְלָעוֹמֶר מלך עֵילָם ותִדְעָל מלך גוֹיִים
\v 2 נלחמו בחמישה מלכים: בֶּרַע מלך סדום, בִּרְשַׁע מלך עמורה, שִׁנְאָב מלך אַדְמָה, שֶׁמְאֵבֶר מלך צְבוֹיִים ומלך בֶּלַע (צוֹעַר).
\v 3 חמשת המלכים נאספו בעמק השִׂידִים (ים המלח).
\v 4 במשך שתים עשרה שנה היו משועבדים לכְדָרלָעוֹמֶר ובשנה השלוש עשרה מרדו.

\p
\v 5 בשנה הארבע עשרה באו כדָרלָעומר והמלכים שנלחמו לצדו וניצחו את הרְפָאִים בעַשְׁתְרוֹת קַרְנַיִים, את הזוּזִים בּהָם, את האֵימִים בשָׁוֵוה קִרְיָיתַיִים
\v 6 ואת החוֹרִים בהר שֵׂעִיר שליד אֵיל פָּארָן שבמדבר.
\v 7 הם שבו לעֵין מִשְׁפָּט (קָדֵשׁ) ופגעו בכל שטחי עֲמָלֵק וגם באֱמוֹרִים שהתגוררו בחַצְצוֹן תָמָר.
\v 8 אז יצאו מלך סדום, מלך עמורה, מלך אדְמה, מלך צבויים ומלך בֶּלע (צוער), ונלחמו בעמק השׂידים
\v 9 בארבעת המלכים: כדרלעומר מלך עֵילם, תִדעָל מלך גויִים, אַמרָפֵל מלך שִׁנעָר ואַריוך מלך אֶלָסָר - ארבעה מלכים נגד חמישה.
\v 10 עמק השׂידים היה מלא בורות זפת. מלכי סדום ועמורה נמלטו ונפלו לתוך הבורות. האחרים נמלטו אל ההרים.
\v 11 ארבעת המלכים לקחו את כל הרכוש והאוכל מסדום ומעמורה והלכו משם.
\v 12 הם לקחו גם את לוט בן אחיו של אברם שגר בסדום, ואת רכושו.

\p
\v 13 אברם העברי גר באֵלוֹנֵי מַמרֵא האמורי. ממרא היה אחיהם של אֶשְׁכּוֹל ועָנֵר שכרתו ברית עם אברם. פָּליט בא אל אברם משדה הקרב וסיפר לו מה שקרה.
\v 14 כאשר שמע אברם שקרוב משפחתו נלקח בשבי, כינס את הבחורים שנולדו והתחנכו בביתו, שלוש מאות ושמונה עשר במספר. יחד יצאו למרדף עד דָן.
\v 15 בלילה חילק אברם את אנשיו לקבוצות, תקף את האויב ורדף אחריו עד חוֹבָה שמצפון לדַמֶשֶׂק.
\v 16 אברם השיב את כל הרכוש שלקח האויב. גם את בן אחיו לוט, את רכושו ואת הנשים וכל השבויים האחרים לקח אברם בחזרה.

\p
\v 17 כששב אברם מהמלחמה, לאחר שניצח את כדרלעומר ואת המלכים שנלחמו לצדו, יצא לקראתו מלך סדום אל עמק שָׁוֵוה, שנקרא גם עמק המלך.
\v 18 מַלְכִּי-צֶדֶק מלך שָׁלֵם, שהיה כוהן לאל עליון, יצא לקראת אברם עם לחם ויין.
\v 19 הוא אמר לאברם: "ברוך אברם על ידי אל עליון, בורא שמים וארץ,
\v 20 וברוך אל עליון שנתן את אויביך בידך". אברם נתן למלכי-צדק עשירית מכל השלל.

\p
\v 21 מלך סדום אמר לאברם: "תן לי את השבויים שהיצלת וקח את השלל".

\p
\v 22 אך אברם השיב: "נשבעתי לה' אל עליון, שברא את השמים ואת הארץ,
\v 23 שלא אקח ממך דבר - אפילו לא חוט או שרוך נעל - כדי שלא תוכל לומר, 'אברם התעשר בזכותי'.
\v 24 לא אקח דבר חוץ מִמה שאכלו הבחורים שלי והחלק שמגיע לאנשים שהיו אִתי - עָנֵר, אֶשְׁכּוֹל ומַמרֵא".

\s1 ההבטחה

\p
\c 15
\cp טו
\v 1 לאחר מכן התגלה ה' לאברם בחזון ואמר לו: "אל תפחד אברם, אני אגן עליך ואתן לך שכר רב".

\p
\v 2 אבל אברם השיב: "אדונָי ה', מה תיתן לי?! אין לי ילדים ומי שיירש אותי הוא עבדי שנולד בביתי, דַמֶשֶׂק אֱלִיעֶזֶר.
\v 3 הרי לא נתת לי בן, ומי שנולד בביתי יהיה היורש שלי".

\p
\v 4 "לא הוא יירש אותך", אמר לו ה', "אלא מי שיֵצא מגופך יירש אותך".

\p
\v 5 ה' הוציא את אברם החוצה ואמר: "הבט אל השמים וספוֹר את הכוכבים. צאצאיך יהיו רבים כמו כוכבי השמים".

\p
\v 6 אברם האמין בה', וה' החשיב לו את אמונתו לצדקה.

\p
\v 7 ה' אמר לאברם: "אני ה' אשר הוציא אותך מאוּר כַּשְׂדִים כדי לתת לך את הארץ הזאת שתהיה שלך".

\p
\v 8 "אדוני ה', איך אדע שהיא תהיה שלי?", שאל אברם.

\p
\v 9 אלוהים השיב לו: "קח עֶגלה בת שלוש, עז בת שלוש, אַיִל בן שלוש, תור וגוזל יונים".

\p
\v 10 אברם לקח את כל אלה, שחט ובִיתֵר כל אחד מהם באמצע, ושם את שני הבְּתָרים זה מול זה. רק את הציפורים לא ביתר.
\v 11 עופות טרף ירדו אל פגרי החיות אך אברם גירש אותם.
\v 12 כשהחלה השמש לשקוע, נרדם אברם. חושך גדול ופחד נורא נפלו עליו.
\v 13 אלוהים אמר לאברם: "דע לך שצאצאיך יהיו זרים באֶרץ שאינה שלהם, שם ישעבדו ויענו אותם במשך ארבע מאות שנה.
\v 14 את העם שישעבד אותם אעניש, ואחרי כן הם יֵצאו משם עם רכוש רב.
\v 15 אשר לך, תמות ותיקבר כשתהיה זקן מאוד.
\v 16 צאצאיך יחזרו לכאן בדור רביעי כי רק אז יגיעו חטאי האֱמוֹרִים לגבול".

\p
\v 17 לאחר ששקעה השמש ונפלה חשיכה גדולה, עברו בין הבתרים סיר שהעלה עשן ולפיד אש.
\v 18 באותו יום כרת ה' ברית עם אברם והבטיח: "לצאצאיך אתן את הארץ הזאת, מנהר מצריים עד הנהר הגדול, נהר פרת,
\v 19 ארץ הקֵינִים, הקְנִיזִים, הקַדְמוֹנִים,
\v 20 החִיתִים, הפְּרִיזִים,
\v 21 האֱמוֹרִים, הכְּנַעֲנִים, הגִרְגָשִׁים והיְבוּסִים.

\s1 הגר וישמעאל

\p
\c 16
\cp טז
\v 1 שרַי אשת אברם לא ילדה לו ילדים. הייתה לה שפחה מצרית ששמה הָגָר.
\v 2 שרי אמרה לאברם: "ה' מנע ממני ללדת. שְכב עם שפחתי, אולי יהיה לי בן ממנה".

\p
אברם הסכים. עשר שנים אחרי שהגיע אברם לכנען
\v 3 לקחה שרי את שפחתה, הגר המצרית, ונתנה לו אותה לאישה.
\v 4 אברם שכב עם הגר והיא הרתה. כשהבינה שהרתה החלה לזלזל בשרַי גבִרתה.
\v 5 שרי התלוננה בפני אברם: "אתה אשם בעוול שנגרם לי! נתתי לך את שפחתי והיא, אחרי שהרתה, התחילה לזלזל בי. ה' ישפוט ביני לבינך".

\p
\v 6 השיב אברם לשרי: "שפחתך בידך, עשי בה כרצונך".

\p
שרי הציקה להגר עד שהגר ברחה מפניה.
\v 7 מלאך ה' מצא את הגר על יד מעיין במדבר, בדרך לשׁוּר.

\p
\v 8 "הגר שפחת שרי", אמר לה המלאך, "מאין באת ולאן את הולכת?".

\p
"אני בורחת מפני שרי גבִרתי", השיבה הגר.

\p
\v 9 "שובי אל גבִרתך וסִבלי את הצקותיה", אמר לה מלאך ה'.
\v 10 "אַרבה מאוד את צאצאייך עד שלא יהיה אפשר לספור אותם.
\v 11 את הרה ובקרוב תלדי בן. קִראי לו יִשְׁמָעֵאל כי אלוהים שמע את אנחות הכאב שלך.
\v 12 בנך יהיה פרא אדם. הוא יילחם בכולם וכולם יילחמו בו. הוא יגור בקרבת כל אֶחיו".

\p
\v 13 הגר קראה לה' שדיבר אליה "אתה אֵל רוֹאִי" כי אמרה: "האם באמת ראיתי כאן את עקבות רואי?".
\v 14 לכן נקראה הבאר שבין קָדֵשׁ לבין בֶּרֶד, בְּאֵר לַחַי רוֹאִי.
\v 15 הגר ילדה בן לאברם ואברם קרא לו ישמעאל.
\v 16 אברם היה בן שמונים ושש כשילדה לו הגר את ישמעאל.

\s1 ברית המילה

\p
\c 17
\cp יז
\v 1 כאשר היה אברם בן תשעים ותשע נראה אליו ה' ואמר לו: "אני אֵל שַׁדַי, התהלך לפניי בלב שלם.
\v 2 אכרות ברית ביני לבינך ואתן לך הרבה מאוד צאצאים".

\p
\v 3 אברם השתחווה ארצה ואלוהים המשיך לדבר אליו:
\v 4 "זו בריתי אתך, אתה תהיה אב להמון עמים.
\v 5 שמך לא יהיה עוד אברם כי אם אַבְרָהָם, כי אעשה אותך אב להמון עמים.
\v 6 אתן לך צאצאים רבים מאוד מאוד, אהפוך אותך לעם גדול ומלכים יֵצאו ממך.
\v 7 אקיים את הברית שביני לבינך ולבין צאצאיך בכל הדורות. בברית עולם אהיה האלוהים שלך ושל צאצאיך.
\v 8 לך ולצאצאיך אתן את כל הארץ שאתה מתגורר בה, את כל ארץ כנען. היא תהיה שלהם לעולם, ואני אהיה אלוהיהם".

\p
\v 9 אלוהים הוסיף ואמר לאברהם: "עליך ועל צאצאיך בכל הדורות לשמור את בריתי.
\v 10 זו הברית ביני לבינך ולבין צאצאיך שעליכם לשמור: לָמוּל כל זכר.
\v 11 עליכם למול את העָרְלָה, זה יהיה האות לברית שביני לביניכם.
\v 12 כל זכר בכל הדורות יִימוֹל כשיהיה בן שמונה ימים, גם כל בן שנולד בביתך לאחת משִפחותיך ועֶבד שקנית מזָרים בכסף ושאינו צאצא שלך.
\v 13 עליך לָמוּל כל בן שנולד לשפחתך בביתך וכל עבד שקנית בכספך. כך תהיה בריתי בגופכם כאות לברית עולם.
\v 14 זכר שלא יימוֹל יִיכָּרֵתממשפחתו כי הפר את בריתי".

\p
\v 15 אלוהים המשיך לדבר אל אברהם: "לשרַי אשתך לא אקרא עוד שרי כי שמה שָׂרָה. אברך אותה וגם אתן לך בן ממנה.
\v 16 אברך אותה גם בכך שהיא תהיה לעם גדול ושמלכי עמים יֵצאו ממנה".

\p
\v 17 אברהם השתחווה ארצה וצחק. "האם לאיש בן מאה יוכל להיוולד בן? האם שרה בת התשעים תוכל ללדת?".
\v 18 אך לאלוהים אמר: "הלוואי שישמעאל יחיה ויהיה רצוי בעיניך".

\p
\v 19 אלוהים אמר: "שרה אשתך אכן תלד בן. קְרא לו יִצְחָק. אקיים את בריתי אתו ועם צאצאיו. זאת תהיה ברית עולם.
\v 20 אשר לישמעאל, שמעתי את תפילתך ובאמת אברך אותו, אתן לו צאצאים רבים מאוד ואעשה ממנו עם גדול. הוא יוליד שנים עשר ראשי שבטים.
\v 21 אבל את בריתי אקיים עם יצחק שאותו תלד לך שרה בשנה הבאה בזמן הזה".
\v 22 אלוהים סיים לדבר עם אברהם והלך לו.

\p
\v 23 אברהם לקח כל זכר שהיה בביתו: את בנו ישמעאל, את כל בני השפחות שבביתו ואת כל העבדים שקנה בכספו, ועוד באותו יום מל אותם כפי שאמר לו אלוהים.
\v 24 אברהם היה בן תשעים ותשע כשנימול.
\v 25 ישמעאל בנו היה אז בן שלוש עשרה.
\v 26 עוד באותו יום נימולו אברהם וישמעאל בנו.
\v 27 כל אנשי ביתו, בני השפחות שנולדו בביתו והעבדים שקנה בכספו נימולו אתו.

\p

\s1 אורחים באוהל אברהם

\p
\c 18
\cp יח
\v 1 ה' נראה אל אברהם כאשר ישב אברהם בשעת צהריים בפתח אוהלו שבאֵלוֹנֵי מַמרֵא.
\v 2 אברהם ראה לפתע שלושה אנשים עומדים מולו. הוא רץ לקראתם מפתח האוהל, השתחווה לפניהם ארצה
\v 3 ואמר: "בבקשה ממך, אל תמשיך בדרכך בלי להתארח אצל עבדך.
\v 4 הרשו לי בבקשה להביא מעט מים כדי שתרחצו את רגליכם ואחר כך תנוחו מתחת לעץ.
\v 5 אגיש לכם מעט אוכל, ולאחר שתאכלו תמשיכו בדרככם, כי לא לחינם עברתם ליד בית עבדכם".

\p
"עשה את מה שאמרת", אמרו השלושה.

\p
\v 6 אברהם מיהר אל האוהל ואמר לשרה: "מהרי להכין בצק מעשרים ושניים ליטר קמח משובח. לושי אותו ועשי ממנו לחמים עגולים!".
\v 7 משם רץ אברהם אל הבקר, לקח עגל צעיר ושמן ומסר אותו לאחד מעבדיו, והעבד מיהר להכין אותו.
\v 8 אחר כך לקח אברהם חמאה, חלב ואת העגל המוכן והגיש לאורחים. הם אכלו והוא עמד לידם מתחת לעץ.

\p
\v 9 "איפה שרה אשתך?", שאלו האורחים.

\p
"כאן באוהל", השיב אברהם.

\p
\v 10 "אשוב אליך במועד הזה בעוד שנה", אמר ה' לאברהם, "ואז יהיה לשרה אשתך בן".

\p
שרה שעמדה מאחורי פתח האוהל שמעה את דבריו כי הוא היה ליד הפתח.
\v 11 אברהם ושרה היו זקנים מאוד ושרה כבר לא יכלה להרות.
\v 12 היא צחקה בלבה וחשבה: "האם עכשיו, כשאני זקנה, אזכה לתענוג הזה? הרי גם בעלי זקן".

\p
\v 13 "למה צחקה שרה?", שאל ה' את אברהם. "מדוע היא חושבת, 'האם באמת אלד? הרי אני זקנה'?
\v 14 האם יש דבר שאלוהים אינו יכול לעשות? בעוד שנה במועד הזה אשוב אליך, ולשרה יהיה בן".

\p
\v 15 "לא צחקתי", הכחישה שרה כי פחדה.

\p
"כן צחקת", אמר לה ה'.

\s1 אברהם מתחנן בעד סדום

\p
\v 16 האנשים קמו משם והלכו להשקיף על סדום. אברהם ליווה אותם.

\p
\v 17 "האם אסתיר מאברהם את מה שאני עושה?", אמר ה'.
\v 18 "אברהם יהיה לעם גדול ועצום וברכה לכל עמי העולם.
\v 19 בחרתי בו שיצווה על בניו ועל צאצאיו לשמור את דרכיי ולעשות את מה שצודק ונכון, כדי שאקיים את מה שהבטחתי לאברהם".

\p
\v 20 ה' המשיך ואמר: "צעקה גדולה עולה מסדום ומעמורה בגלל החטאים הרבים והכבדים של תושביה.
\v 21 ארד לראות אם מעשי התושבים איומים כמו הצעקה ששמעתי, ואם הם אכן ראויים לעונש כבד. אם לא, ארחם עליהם".
\v 22 אז פנו האנשים והלכו משם לסדום, ואברהם נשאר לפני ה'.

\p
\v 23 "האם תשמיד את הצדיקים עם הרשעים?", שאל אברהם.
\v 24 "אולי יש בעיר חמישים צדיקים, האם תשמיד אותה ולא תסלח לה למען אותם צדיקים שחיים בה?
\v 25 חלילה! אל תהרוג צדיק עם רשע ותגרום לכך שגורל הצדיק יהיה כגורל הרשע. חלילה לך. האם שופט כל הארץ לא יעשה צדק?".

\p
\v 26 "אם אמצא בסדום חמישים צדיקים, אסלח לעיר כולה בעבורם", אמר ה'.

\p
\v 27 "אף על פי שאני רק עָפר ואֵפר, אני מעז לדבר אתך אדונָי ", המשיך אברהם. "אולי לא יימצאו חמישים צדיקים בעיר אלא רק ארבעים וחמישה, האם בגלל חמישה אנשים תשמיד את כל העיר?".

\p
\v 28 "לא אשמיד אותה אם אמצא ארבעים וחמישה", השיב ה'.

\p
\v 29 "ואולי יימצאו שם רק ארבעים?", הוסיף אברהם לשאול.

\p
"לא אשמיד, בעבור אותם ארבעים".

\p
\v 30 "בבקשה אדונָי, אל תכעס אם אוסיף לדבר. אולי יימצאו שלושים?".

\p
"לא אעשה זאת אם אמצא שם שלושים", השיב ה'.

\p
\v 31 "אני מעז להוסיף ולדבר אליך אדונָי, אולי ימָצאו שם עשרים צדיקים?".

\p
"בעבור אותם עשרים, לא אשמיד את העיר".

\p
\v 32 "בבקשה, אל תכעס עליי, אדבר רק עוד פעם אחת. אולי יימצאו בעיר עשרה צדיקים?".

\p
"בעבור אותם עשרה, לא אשמיד את העיר".
\v 33 ה' סיים לדבר והלך לו, ואברהם שב לאוהלו.

\s1 המלאכים מזהירים את לוט

\p
\c 19
\cp יט
\v 1 שני המלאכים הגיעו לסדום בערב. לוט ישב בשער העיר וכשראה אותם קם לקראתם והשתחווה לפניהם ארצה.

\p
\v 2 "בבקשה אדוניי, בואו אל בית עבדכם כדי לרחוץ את רגליכם ולישון", אמר להם לוט. "מחר בבוקר השכם תוכלו לקום ולהמשיך בדרככם".

\p
"לא, נישן בחוץ", השיבו.

\p
\v 3 לוט הפציר בהם עד שבאו לביתו. הוא ערך לכבודם מִשתה ואפה לחם ללא שמרים, והם אכלו.
\v 4 לפני ששכבו לוט ואורחיו לישון, באו כל הגברים שבעיר, כל אנשי סדום, נערים וזקנים מכל קצוות העיר, והקיפו את הבית.

\p
\v 5 "איפה האנשים שבאו אליך הלילה?", קראו האנשים. "הוצא אותם אלינו כדי שנשכב אתם".

\p
\v 6 לוט יצא אליהם מפתח הבית וסגר אחריו את הדלת.
\v 7 "בבקשה, אל תעשו מעשה רע", אמר.
\v 8 "הנה שתי בנותיי שמעולם לא שכבו עם איש. אוציא אותן אליכם ועשו להן כרצונכם. רק לאנשים האלה אל תעשו דבר כי הם אורחים בביתי".

\p
\v 9 "הסתלק מכאן!", אמרו אנשי העיר ללוט. "האיש הזה בא לגור בעיר שלנו ומנסה לשלוט בנו!", אמרו זה לזה ואיימו על לוט: "כעת נפגע בך יותר מאשר באורחיך". הם לחצו על לוט וניגשו לשבור את הדלת.
\v 10 לפתע הושיטו המלאכים את ידם, משכו את לוט אליהם הביתה וסגרו את הדלת.
\v 11 הם עיוורו את האנשים שעמדו בפתח הבית, מהצעיר ועד המבוגר, כך שלא יכלו למצוא את הפתח.

\p
\v 12 "האם יש לך עוד קרובים בעיר - בנים ובנות, חתנים וכלות?", שאלו המלאכים את לוט. "הוצא אותם ואת כל בני ביתך מכאן!
\v 13 אנחנו עומדים להרוס את המקום הזה כי ה' ראה את חטאם הגדול של תושביו. לכן שלח אותנו ה' להרוס את העיר".

\p
\v 14 לוט יצא לדבר עם הבעלים של בנותיו ואמר להם: "עִזבו את המקום הזה כי ה' עומד להרוס את העיר!".

\p
החתנים חשבו שהוא מתלוצץ.

\s1 הרס סדום ועמורה

\p
\v 15 כאשר עלה השחר זירזו המלאכים את לוט ואמרו: "מהר! קח את אשתך ואת שתי בנותיך שנמצאות אתך, כדי שלא תמות כשהעיר נענשת".

\p
\v 16 ה' ריחם על לוט, ולכן כאשר התמהמה לוט, תפסו המלאכים בידו, ביד אשתו וביד שתי בנותיו והוציאו אותם אל מחוץ לעיר.
\v 17 בדרך אמרו ללוט: "ברח כדי להציל את חייך! אל תביט לאחור ואל תעצור עד שתצא מכיכר הירדן. ברח אל ההרים כדי שלא תמות!".

\p
\v 18 "בבקשה אדונָי", אמר להם לוט,
\v 19 "הרי מצאתי חן בעיניך ובחסדך הגדול בחרת להציל אותי. לא אספיק להגיע להרים! אני חושש שהאסון ישיג אותי בדרך ואמות.
\v 20 בבקשה ממך, העיר הקטנה הזאת קרובה. הרשה לי לברוח אליה. אוכל למצוא בה מקלט ולהינצל".

\p
\v 21 "גם את הבקשה הזאת שלך אמלא", השיב ה'. "כפי שביקשת, לא אהרוס את העיר הזאת.
\v 22 מהר לברוח אליה כי לא אוכל לעשות דבר עד שתגיע לשם". לכן נקראה העיר צוֹעַר [קטנה].

\p
\v 23 עם זריחת השמש הגיע לוט לצוער,
\v 24 וה' המטיר על סדום ועל עמורה גפרית ואש שירדו מהשמים מה'.
\v 25 ה' הרס את הערים האלה ואת כל כיכר הירדן והשמיד את כל התושבים ואת כל הצמחייה.
\v 26 אשת לוט הביטה לאחור והפכה לעמוד מלח.

\p
\v 27 בבוקר השכם קם אברהם וחזר למקום שעמד בו לפני ה'.
\v 28 הוא השקיף על סדום ועמורה ועל כל אזור הכיכר ולפתע ראה שמהארץ עלה עשן כעשן העולה מתנור.

\p
\v 29 כאשר הרס אלוהים את ערי הכיכר, הוא ריחם על לוט בגלל אברהם, והוציא את לוט מתוך הערים שהתגורר בהן ושעמדו להיהרס.

\s1 לוט ובנותיו

\p
\v 30 לוט פחד להישאר בצוער, לכן עלה עם שתי בנותיו לאזור ההר והתגורר אִתן במערה.
\v 31 באחד הימים אמרה הבכורה לאחותה הצעירה: "אבינו זקן ואין בארץ איש שישכב אתנו כפי שנהוג בכל הארץ.
\v 32 בואי נשקה את אבינו יין ונשכב אתו כדי שנלד צאצאים מאבינו".

\p
\v 33 בלילה הִשקו האחיות את אביהן יין. האחות הבכורה שכבה עם אביה, והוא לא ידע על כך דבר.
\v 34 למחרת אמרה הבכורה לצעירה: "אתמול שכבתי עם אבי. בואי נשקה אותו יין גם הלילה ואת תשכבי אתו, כדי שנלד צאצאים מאבינו".

\p
\v 35 גם באותו לילה הִשקו הבנות את אביהן יין והצעירה שכבה אתו. לוט לא ידע על כך דבר.
\v 36 שתי הבנות הרו מאביהן.
\v 37 הבכורה ילדה בן וקראה לו מוֹאָב - הוא אבי בני מואב עד היום.
\v 38 גם הצעירה ילדה בן. היא קראה לו בֶּן עַמִי - הוא אבי בני עמון עד היום.

\s1 שרה ואבימלך

\p
\c 20
\cp כ
\v 1 אברהם עבר מאלוני ממרא לאזור הנגב והתיישב בגְרָר שבין קָדֵשׁ לבין שׁוּר.
\v 2 הוא סיפר לכולם ששרה אשתו היא אחותו, לכן לקח אותה אֲבִימֶלֶךְ מלך גְרר לאישה.
\v 3 בלילה בא אלוהים אל אבימלך בחלום ואמר לו: "אתה עומד למות בגלל האישה שלקחת, כי יש לה בעל".

\p
\v 4 אבימלך, שעדיין לא נגע בשרה, אמר: "אדונָי, האם אתה הורג גם צדיקים?!
\v 5 הלוא אברהם אמר לי שהיא אחותו, וגם היא אמרה שהוא אחיה. עשיתי זאת בתמימות".

\p
\v 6 אלוהים השיב לו בחלום: "אני יודע שעשית זאת בתמימות. לכן מנעתי ממך לחטוא לי ולא הנחתי לך אפילו לגעת בה.
\v 7 עכשיו עליך להשיב את האישה לבעלה כי הוא נביא. הוא יתפלל בעדך ואז תינצל. אם לא תשיב אותה, דע לך שאתה וכל בני ביתך תמותו".

\p
\v 8 השכם בבוקר קם אבימלך וקרא לכל שריו. כשסיפר להם את כל מה שקרה הם פחדו מאוד.
\v 9 אבימלך קרא לאברהם ואמר לו: "מה עשית לנו? במה חטאתי לך שהבאת עליי ועל ממלכתי את הרעה הגדולה הזאת? עשית לי מעשים שלא ייעשו.
\v 10 למה עשית זאת?".

\p
\v 11 אברהם השיב: "כי אמרתי לעצמי שלא מכבדים את אלוהים במקום הזה, והתושבים עלולים להרוג אותי בגלל אשתי.
\v 12 מלבד זאת היא באמת אחותי מצד אבי אך לא מצד אמי, והיא גם אשתי.
\v 13 כאשר הוציא אותי אלוהים מבית אבי אמרתי לה, 'כך תיטיבי אתי: בכל מקום שנבוא אליו, אִמרי שאני אחיך' ".

\p
\v 14 אבימלך נתן לאברהם צאן, בקר, עבדים ושפחות והשיב לו את שרה אשתו.
\v 15 אחר כך אמר לו: "הנה ארצי לפניך, התיישב היכן שאתה רוצה".
\v 16 לשרה אמר: "נתתי לאחיך אלף שקלי כסףכדי לפצות אותך על העוול שנעשה לך לעיני כולם. כך אעשה אתך צדק".

\p
\v 18 -
\v 17 אברהם התפלל לאלוהים, שסגר את הרחם של כל הנשים בבית אבימלך בגלל מה שקרה עם שרה אשת אברהם. אלוהים ריפא את אבימלך ואת אשתו ופילגשיו, והן יכלו ללדת.

\s1 יצחק וישמעאל

\p
\c 21
\cp כא
\v 1 ה' זכר את שרה לטובה כפי שאמר, וקיים את מה שהבטיח.
\v 2 שרה הרתה וילדה בן לאברהם כשהיה זקן, במועד שהבטיח לו אלוהים.
\v 3 אברהם קרא לבן שנולד לו משָׂרה יִצְחָק.
\v 4 כשמלאו לילד שמונה ימים מל אותו אברהם כפי שציווה ה'.
\v 5 אברהם היה בן מאה כשנולד בנו יצחק.

\p
\v 6 "אלוהים גרם לי שמחה", אמרה שרה. "כל מי שישמע על כך ישמח אתי.
\v 7 מי היה מעז לומר לאברהם ששרה תיניק? והנה ילדתי לו בן כשהוא כבר זקן!".

\p
\v 8 הילד גדל, וביום שנגמל ערך אברהם מִשתה.
\v 9 שרה ראתה שהבן שילדה הגר המצרית לאברהם, לועג ליצחק.

\p
\v 10 "גרש את השפחה הזאת ואת בנה", אמרה שרה לאברהם, "כי בן השפחה הזאת לא ייקח חלק בירושה עם בני יצחק".

\p
\v 11 דברי שרה אודות בנו לא מצאו חן בעיני אברהם,
\v 12 אבל אלוהים אמר לו: "אל תתעצב בגלל הנער ובגלל שפחתך. שמע בקול שרה, כי יצחק ימשיך את השושלת שלך.
\v 13 אך גם את בן השפחה אהפוך לעם גדול כי הוא צאצא שלך".

\p
\v 14 אברהם קם השכם בבוקר, שם על כתפה של הגר לחם ונאד מים ושלח אותה עם הילד. הגר תעתה במדבר באר שבע.
\v 15 כשאזלו המים השליכה הגר את הילד מתחת לאחד השיחים
\v 16 והתיישבה ממול, במרחק של יריית קשת. "מוטב שלא אראה איך הילד מת", אמרה ופרצה בבכי.

\p
\v 17 אלוהים שמע את קול הנער, ומלאך אלוהים קרא אל הגר משמים ואמר: "מה קרה הגר? אל תפחדי. אלוהים שמע את קולו של הנער ששוכב שם.
\v 18 קומי, הרימי את בנך וקחי אותו בידייך. אעשה ממנו עם גדול".

\p
\v 19 אלוהים פקח את עיני הגר והיא ראתה באר. היא מילאה את הנאד במים והשקתה את ישמעאל.

\p
\v 20 אלוהים היה עם הנער. הנער גדל והתיישב במדבר, שם היה לקַשָׁת מצטיין.
\v 21 כשהתגורר במדבר פָּארָן, לקחה עבורו אמו אישה ממצריים.

\s1 הברית בבאר שבע

\p
\v 22 באותו זמן אמר אבימלך לאברהם בנוכחות שר צבאו פִּיכוֹל: "אלוהים אתך בכל מה שאתה עושה.
\v 23 הישבע לי עכשיו באלוהים שלא תבגוד בי, בנכדיי ובניניי. כפי שהיטבתי אתך, היטיב גם אתה אתי ועם תושבי הארץ שאתה מתגורר בה".

\p
\v 24 "אני נשבע", אמר אברהם.
\v 25 אחר כך התלונן בפני אבימלך על באר המים שלקחו ממנו עבדי אבימלך בכוח.

\p
\v 26 "אינני יודע מי עשה זאת", אמר אבימלך. "לא סיפרת לי, ולא שמעתי על כך דבר עד היום".
\v 27 אברהם נתן לאבימלך צאן ובקר, והשניים כרתו ברית.
\v 28 אברהם שם שבע כבשים בצד.

\p
\v 29 "למה שמת את שבע הכבשים האלה בצד?", שאל אבימלך.

\p
\v 30 אברהם השיב: "קח ממני את שבע הכבשים כעדות לכך שאת הבאר הזאת חפרתי אני".

\p
\v 31 אברהם קרא למקום באר שבע, כי שם נשבעו שניהם.
\v 32 לאחר שכרתו ברית בבאר שבע חזרו אבימלך ופיכול שר צבאו לארץ הפלשתים.
\v 33 אברהם נטע עץ אֶשֶׁל בבאר שבע והתפלל לה' אל עולם.
\v 34 הוא נשאר לגור בארץ הפלשתים ימים רבים.

\s1 עקידת יצחק

\p
\c 22
\cp כב
\v 1 אחרי הדברים האלה ניסה אלוהים את אברהם.

\p
"אברהם!", קרא לו.

\p
"כן אדוני", השיב אברהם.

\p
\v 2 "קח את בנך, את יחידך שאתה אוהב, את יצחק, לך לאזור הר המוֹרִיָה והעלה אותו שם כקרבן על אחד ההרים שאומַר לך".

\p
\v 3 אברהם קם השכם בבוקר, שם אוכף על חמורו, לקח אתו שניים מעבדיו ואת יצחק בנו, חתך עצים לקרבן והלך אל המקום שאמר לו אלוהים.
\v 4 ביום השלישי ראה את המקום מרחוק.
\v 5 "שבו לכם פה עם החמור", אמר לעבדיו. "אני והנער נלך לשם ואחרי שנשתחווה נחזור אליכם".

\p
\v 6 אברהם העמיס על יצחק בנו את העצים לקרבן, לקח את הגחלים ואת הסכין, והשניים הלכו יחד.

\p
\v 7 "אבי!", פנה יצחק לאביו.

\p
"כן, בני".

\p
"הנה הגחלים והעצים, אבל איפה השה לקרבן?".

\p
\v 8 "אלוהים יספק לעצמו שה לקרבן, בני", השיב אברהם.

\p
השניים המשיכו ללכת.
\v 9 כשהגיעו למקום שאמר אלוהים לאברהם, בנה אברהם מזבח, ערך עליו את העצים, קשר את יצחק והניח אותו על המזבח, מעל העצים.
\v 10 אחר כך הושיט את ידו ולקח את הסכין כדי לשחוט את בנו.

\p
\v 11 "אברהם! אברהם!", קרא אליו מלאך ה' משמים.

\p
"כן", אמר אברהם.

\p
\v 12 "אל תפגע בנער ואל תעשה לו דבר! עכשיו אני יודע שאתה מכבד את אלוהים. אפילו את בנך, את יחידך, לא נמנעת מלתת לי".

\p
\v 13 לפתע ראה אברהם אַיִל שקרניו אחוזות בסבך. הוא לקח את האיל והעלה אותו כקרבן בִּמקום בנו.
\v 14 אברהם קרא למקום ההוא ה' יִרְאֶה. לכן נֶאמר עד היום על המקום הזה: "בְּהר ה' יֵירָאֶה".

\p
\v 15 מלאך ה' קרא שנית לאברהם משמים:
\v 16 " 'אני נשבע בי', אומר ה', 'שכיוון שעשית את מה שעשית ולא נמנעת מלתת לי את בנך, את יחידך,
\v 17 אברך את צאצאיך וארבה אותם עד שיהיו כמספר כוכבי השמים וכמספר גרגרי החול שעל שפת הים. צאצאיך יכבשו את ערי אויביהם
\v 18 ויהיו ברכה לכל עמי העולם כי שמעת בקולי' ".

\p
\v 19 אברהם חזר אל עבדיו ויחד הלכו לבאר שבע, שם התיישב.

\s1 בני נחור

\p
\v 20 אחרי הדברים האלה נֶאמר לאברהם: "מִלְכָּה ילדה בנים לנחור אחיך".

\p
\v 21 היא ילדה את עוּץ הבכור, את בּוּז, את קְמוּאֵל אבי אֲרָם,
\v 22 את כֶּשֶׂד, את חֲזוֹ, את פִּלְדָשׁ, את יִדְלָף ואת בְּתוּאֵל.
\v 23 בתואל הוליד את רִבְקָה. את שמונת הבנים האלה ילדה מִלכה לנחור אחי אברהם.

\p
\v 24 רְאוּמָה פילגשו ילדה את טֶבַח, את גַחַם, את תַחַשׁ ואת מַעֲכָה.

\s1 מות שרה

\p
\c 23
\cp כג
\v 1 שרה חיה מאה עשרים ושבע שנה.
\v 2 היא מתה בארץ כנען בקריית ארבע (חֶברוֹן). אברהם התאבל על מותה.
\v 3 כשחלפו ימי האבל פנה אברהם אל בני חֵת:
\v 4 "אני תושב זר ביניכם. מִכרו לי חלקת קבר כדי שאקבור בה את שרה אשתי".

\p
\v 5 בני חת השיבו:
\v 6 "שמע לנו אדונִי! אלוהים גרם לך להיות איש מכובד בינינו. קבור את אשתך בקבר המובחר ביותר. איש מאתנו לא ימנע ממך לקבור אותה בחלקת הקברים שלו".

\p
\v 7 אברהם השתחווה לבני חת תושבי הארץ
\v 8 ואמר להם: "אם אתם רוצים לאפשר לי לקבור את שרה, שִמעו לי ובַקשו מעֶפְרוֹן בֶּן צוֹחַר
\v 9 שייתן לי את מערת המַכְפֵּלָה שבקצה השדה שלו. אקנה אותה ממנו במחיר מלא כדי שתהיה לי ביניכם לחלקת קבר".

\p
\v 10 עפרון התגורר בין בני חת. הוא פנה לאברהם בנוכחות בני חת וכל הנכנסים והיוצאים בשער העיר ואמר:
\v 11 "לא אדוני, שמע לי. אני נותן לך את השדה, וגם את המערה שבו אני נותן לך. לעיני בני עמי אני נותן לך אותה. קבור את שרה אשתך".

\p
\v 12 אברהם השתחווה לפני תושבי המקום ואמר לעפרון בנוכחותם:
\v 13 "בבקשה, שמע לי. אתן לך כסף תמורת השדה. קח את הכסף כדי שאוכל לקבור את אשתי".

\p
\v 14 על כך השיב עפרון:
\v 15 "שמע לי, אדוני. החֶלקה הזאת שווה ארבע מאות שקלי כסף, אבל אנחנו ידידים, סכום כזה אינו נחשב בינינו. קבור את אשתך".

\p
\v 16 אברהם הסכים להצעת עפרון ושקל את סכום הכסף שציין עפרון בנוכחות בני חת - ארבע מאות שקלי כסף על פי השער שהיה מקובל בין הסוחרים.
\v 17 שדה עפרון אשר במכפלה מול ממרא, המערה וכל העצים שבו, היו לרכוש אברהם
\v 18 לעיני בני חת וכל היוצאים והנכנסים בשער העיר.
\v 19 אחרי כן קבר אברהם את שרה אשתו בכנען, במערת המכפלה שמול ממרא (חברון).
\v 20 השדה שקנה אברהם מבני חת והמערה שבו היו לחלקת הקבר של אברהם.

\s1 אישה ליצחק

\p
\c 24
\cp כד
\v 1 אברהם היה זקן מאוד, וה' בירך אותו בכול.
\v 2 יום אחד אמר אברהם לזקן שבעבדיו, שהיה ממונה על ביתו ועל כל רכושו: "שים את ידך מתחת לירכי
\v 3 ואשביע אותך בה' אלוהי השמים ואלוהי הארץ, שלא תיקח לבני אישה מבנות הכנענים שביניהם אני מתגורר.
\v 4 לך אל ארצי ואל מולדתי והבֵא משם אישה לבני יצחק".

\p
\v 5 "אם לא תרצה האישה ללכת אחריי לארץ הזאת", שאל העבד, "האם עליי להחזיר את בנך לארץ שממנה באת?".

\p
\v 6 "היזהר מלהחזיר את בני לשם!", אמר אברהם.
\v 7 "ה' אלוהי השמים, ששלח אותי מבית אבי ומארץ מולדתי ושנשבע לי, 'לצאצאיך אתן את הארץ הזאת', ישלח את מלאכו לפניך ואתה תיקח משם אישה לבני.
\v 8 אבל אם האישה לא תרצה ללכת אתך, תהיה חופשי מהשבועה הזאת. רק אל תשיב את בני לשם!".

\p
\v 9 העבד שם את ידו מתחת לירך אברהם אדונו ונשבע לו כפי שביקש.

\p
\v 10 אחר כך לקח העבד עשרה גמלים ויצא לאֲרַם נַהֲרַיִים, עירו של נחור, כשבידו כל טוב מבית אדונו.

\p
\v 11 העבד הושיב את הגמלים על ברכיהם מחוץ לעיר ליד באר המים. היה זה בשעת ערב, כשיצאו הנערות לשאוב מים.

\p
\v 12 "ה' אלוהי אדונִי אברהם", אמר העבד, "אני מבקש ממך להיטיב עם אדונִי אברהם ולגרום לכך שהדברים שאני מבקש יִקרו.
\v 13 הנה אני עומד על יד המעיין, ובנות העיר יוצאות לשאוב מים.
\v 14 אם הנערה שממנה אבקש, 'הטי בבקשה את כדך ותני לי לשתות', תשיב, 'שתה, וגם את גמליך אשקה', אדע שאותה בחרת לעבדך, ליצחק. כך אדע שהיטבת עם אדונִי".

\p
\v 15 לפני שסיים לדבר הופיעה רִבְקָה, שנולדה לבְתוּאֵל בן מִלכה אשת נחור אחי אברהם, וכד מים על כתפה.
\v 16 הנערה הייתה בתולה יפה מאוד. היא ירדה למעיין, מילאה את כדה ועלתה משם.
\v 17 העבד רץ לקראתה ואמר: "תני לי בבקשה לשתות מעט מים מכדך".

\p
\v 18 "שתה אדונִי", אמרה. היא מיהרה להוריד את כדה מכתפה והשקתה את העבד.
\v 19 כשסיימה אמרה: "אשאב גם לגמליך, עד שישתו כולם".
\v 20 היא מיהרה לרוקן את כדה אל השוקת ורצה שוב אל הבאר לשאוב מים לכל הגמלים.
\v 21 האיש חיכה בשקט כדי לדעת אם ה' עזר לו להצליח.
\v 22 כאשר סיימו הגמלים לשתות נתן לה האיש נֶזֶם זהב שמשקלו כחמישה גרמים וחצי, וענד לידיה שני צמידי זהב שמשקלם כמאה ועשרה גרם.

\p
\v 23 "בתו של מי את?", שאל. "האם יש בבית אביך מקום לינה?".

\p
\v 24 "אני בת בתואל, הבן שילדה מִלכה לנחור.
\v 25 יש לנו גם מזון לגמלים וגם מקום לינה".

\p
\v 26 האיש השתחווה לה'
\v 27 ואמר: "ברוך ה' אלוהי אברהם שלא הפסיק להיטיב עם אדונִי ולהיות נאמן לו. ה' הִנחה אותי בדרך והביא אותי לבית הקרובים של אדונִי".
\v 28 הנערה רצה לספר בבית אמה את כל הדברים האלה.

\p
\v 29 לרבקה היה אח ושמו לָבָן.
\v 30 כשראה לבן את הנזם ואת הצמידים שענדה אחותו ושמע את מה שסיפרה, רץ החוצה אל האיש שעמד עם גמליו ליד המעיין.
\v 31 "בוא, אתה המבורך על ידי ה', למה אתה עומד בחוץ? פיניתי לך מקום בבית וגם הכנתי מקום לגמלים".
\v 32 האיש נכנס אל הבית. לבן פרק את המטען שנשאו הגמלים ונתן להם מזון. הוא גם הביא מים כדי שעבד אברהם והאנשים שהיו אתו ירחצו את רגליהם.
\v 33 אחר כך הוגשה הארוחה לאורח.

\p
"לא אוֹכל עד שאומר את מה שיש לי לומר", אמר האיש.

\p
"דבֵּר", השיב לבן.

\p
\v 34 "עבד אברהם אני", סיפר האורח.
\v 35 "ה' בירך את אדונִי מאוד והעשיר אותו. הוא נתן לו צאן ובקר, כסף וזהב, עבדים ושפחות, גמלים וחמורים.
\v 36 שרה אשת אדונִי ילדה לו בן לאחר שכבר זָקנָה, ואברהם נתן לבנו את כל רכושו.
\v 37 אדונִי השביע אותי ואמר, 'אל תיקח לבני אישה מבנות הכנענים שבארצם אני מתגורר.
\v 38 לך לבית אבי ולמשפחתי והבא משם אישה לבני'.
\v 39 'ומה אם האישה לא תלך אחריי?', שאלתי את אדונִי.
\v 40 על כך הוא השיב: 'ה' שבדרכיו אני הולך ישלח את מלאכו אתך ויעזור לך להצליח להביא לבני אישה ממשפחתי ומבית אבי.
\v 41 אם תלך אל משפחתי, תהיה פטור מהשבועה שנשבעת לי, אפילו אם לא ייתנו לך אישה לבני'.

\p
\v 42 "באתי היום אל המעיין ואמרתי, 'ה' אלוהי אדונִי אברהם, אם ברצונך לעזור לי להצליח בדרך שאני הולך,
\v 43 אעמוד ליד מעיין המים. אם הנערה שתצא לשאוב מים ושאבקש ממנה להשקות אותי מעט מים מכדה
\v 44 תאמר לי, 'שְתה ואשאב גם לגמליך', אדע שאת האישה הזאת בחר ה' לבנו של אדונִי'.
\v 45 לפני שסיימתי להתפלל הופיעה רבקה וכדה על כתפה. היא ירדה למעיין ושאבה מים. 'השקי אותי בבקשה', ביקשתי ממנה.
\v 46 רבקה מיהרה להוריד את כדה מעליה ואמרה, 'שתה וגם את גמליך אשקה'. שתיתי והיא השקתה גם את הגמלים.
\v 47 בתו של מי את?', שאלתי, והיא השיבה, 'בת בתואל, הבן שילדה מִלכה לנחור'. ענדתי נזם לאפה וצמידים לידיה,
\v 48 והשתחוויתי לה'. בירכתי את ה', אלוהי אדונִי אברהם, שהִנחה אותי בדרך הנכונה כדי שאקח את קרובת אדונִי בתור אישה לבנו.
\v 49 עכשיו, אִמרו לי אם ברצונכם להיטיב עם אדונִי ולהיות נאמנים לו. אם לא, אִמרו לי כדי שאדע אם לפנות ימינה או שמאלה".

\p
\v 50 לבן ובתואל ענו: "ה' גרם לכך, לכן איננו יכולים לומר דבר בעד או נגד.
\v 51 הנה רבקה. קח אותה ולֵך, והיא תהיה אישה לְבן אדונך, כפי שהראה ה' ".

\p
\v 52 כאשר שמע עבד אברהם את דבריהם, השתחווה ארצה לה'.
\v 53 אחר כך הוציא תכשיטי כסף וזהב ובגדים ונתן אותם לרבקה. גם לאחיה ולאמה נתן מתנות יקרות.
\v 54 רק אז אכלו ושתו הוא והאנשים שהיו אתו. הם שכבו לישון וכשקמו בבוקר אמר עבד אברהם: "הרשו לי לחזור לאדונִי".

\p
\v 55 אחִיה של רבקה ואמה אמרו: "הרשה לנערה להישאר אתנו עוד מספר ימים, אולי עשרה, רק אחר כך תלך".

\p
\v 56 "אל תעכבו אותי", ביקש העבד. "אלוהים עזר לי להצליח במשימתי. הניחו לי לשוב אל אדונִי".

\p
\v 57 "נקרא לנערה ונשאל אותה", אמרו לבָן והאם.
\v 58 הם קראו לרבקה ושאלו אותה: "האם תלכי עם האיש הזה?".

\p
"אלך", השיבה רבקה.

\p
\v 59 הם שלחו את רבקה בת משפחתם ואת המינקת שלה עם עבד אברהם ואנשיו.

\p
\v 60 "אחותנו", בירכו את רבקה, "שתהיי לעם של אלפי רבבות וצאצאייך יכבשו את ערי אויביהם".

\p
\v 61 רבקה ונערותיה עלו על גמלים ויצאו אחרי העבד. הוא לקח את רבקה והלך לדרכו.

\p
\v 62 יצחק חזר מבְּאֵר לַחַי רוֹאִי אל מקום מגוריו בארץ הנגב.
\v 63 באחד הימים יצא להרהר בשדה לפנות ערב. לפתע ראה שיירת גמלים באה לקראתו.
\v 64 רבקה ראתה את יצחק ומיהרה לרדת מהגמל.

\p
\v 65 "מי האיש הזה שהולך בשדה לקראתנו?", שאלה את העבד.

\p
"זה אדונִי", השיב העבד.

\p
רבקה לקחה את צעיפה והתכסתה בו.
\v 66 העבד סיפר ליצחק את כל מה שעשה.
\v 67 יצחק הביא את רבקה לאוהל שרה אמו, לקח אותה לאישה ואהב אותה. רק אז מצא נחמה על מות אמו.

\s1 צאצאי קטורה

\p
\c 25
\cp כה
\v 1 אברהם לקח עוד אישה ושמה קְטוּרָה.
\v 2 היא ילדה לו את זִמְרָן, את יָקְשָׁן,את מְדָן, את מִדְיָין, את יִשְׁבָּק ואת שׁוּחַ.
\v 3 יקשן הוליד את שְׁבָא ואת דְדָן.

\p
בני דדן: הָאַשׁוּרִים, הַלְטוּשִׁים והַלְאוּמִים

\p
\v 4 בני מדיין: עֵיפָה, עֵפֶר, חֲנוֹךְ, אֲבִידָע ואֶלְדָעָה

\p
כל אלה צאצאי קטורה.

\p
\v 5 עוד לפני מותו נתן אברהם את כל רכושו ליצחק.
\v 6 גם לבני פילגשיו נתן מתנות והרחיק אותם מיצחק אל המזרח.
\v 7 אברהם חי מאה שבעים וחמש שנה.
\v 8 הוא מת בשֵׂיבָה טובה, זקן ושְׂבַע ימים.
\v 9 יצחק וישמעאל בניו קברו אותו במערת המכפלה בשדה של עֶפרון בן צוחר החיתי, ליד ממרא,
\v 10 השדה שקנה אברהם מבני חת. שם נקברו אברהם ושרה אשתו.
\v 11 אחרי מות אברהם בירך אלוהים את יצחק בנו. יצחק התגורר אז ליד באר לחַי רואי.

\s1 תולדות ישמעאל

\p
\v 12 אלה תולדות ישמעאל, הבן שילדה הגר, שפחתה המצרית של שרה, לאברהם.
\v 13 אלה שמות בני יִשְׁמָעֵאל לפי סדר הולדתם: נְבָיוֹת הבכור, קֵדָר, אַדְבְּאֵל, מִבְשָׂם,
\v 14 מִשְׁמָע, דוּמָה, מַשָׂא,
\v 15 חֲדַד, תֵימָא, יְטוּר, נָפִישׁ וקֵדְמָה.

\p
\v 16 אלה הם בני ישמעאל ואלה גם שמות ראשי שנים עשר השבטים בכפרים ובמאהלים שלהם.
\v 17 ישמעאל מת כשהיה בן מאה שלושים ושבע.
\v 18 בני ישמעאל התגוררו בקרבת בני משפחת ישמעאל האחרים, באזור שבין חֲוִוילָה לשׁוּר, מול מצריים, בדרך לאַשׁוּר.

\s1 יעקב ועשיו

\p
\v 19 אלה קורות יצחק בן אברהם: אברהם הוליד את יצחק.
\v 20 יצחק היה בן ארבעים כשלקח לאישה את רבקה בת בתואל הארמי מפַּדַן אֲרָם, אחות לבן.
\v 21 יצחק התפלל בעד אשתו שהייתה עקרה. אלוהים נענה לו ורבקה הרתה.
\v 22 הבנים שבבטנה דחפו זה את זה והיא שאלה: "למה זה קורה לי?".

\p
רבקה הלכה לשאול את ה',
\v 23 וה' השיב לה: "שני עמים בבטנך, ושני לאומים יֵצאו ממך. האחד יהיה חזק מהשני, והבכור ישרת את הצעיר".

\p
\v 24 מועד הלידה הגיע ואכן בבטנה של רבקה היו תאומים.
\v 25 הראשון יצא אדמוני וכולו שעיר, לכן קראו לו עֵשָׂיו.
\v 26 אחריו יצא אחיו כשידו אוחזת בעקב עשיו, לכן קראו לו יַעֲקֹב. יצחק היה בן שישים כשנולדו בניו.

\p
\v 27 הנערים גדלו. עשיו היה צייד מנוסה והִרבה לשהות בשדה, ויעקב היה איש שָׁלֵו שהִרבה לשהות באוהלים.
\v 28 יצחק אהב את עשיו בגלל בשר הציד שנהג להביא לו לאכול, ורבקה אהבה את יעקב.
\v 29 באחד הימים הכין יעקב תבשיל. עשיו בא עייף מהשדה
\v 30 וביקש מיעקב: "תן לי לאכול מהתבשיל האדום האדום הזה כי אני חלש מרוב רעב". לכן נקרא עשיו אֱדוֹם.

\p
\v 31 "מְכוֹר לי עכשיו את הבכורה שלך תמורת התבשיל", השיב יעקב.

\p
\v 32 "אני עומד למות. לשם מה אני צריך את הבכורה?", אמר עשיו.

\p
\v 33 "הישבע לי עכשיו", ביקש יעקב.

\p
עשיו נשבע, וכך מכר את בכורתו.
\v 34 יעקב נתן לו לחם ותבשיל עדשים. עשיו אכל, שתה, קם והלך לו. הוא בז לבכורה.

\s1 יצחק בגרר

\p
\c 26
\cp כו
\v 1 רעב נוסף היה בארץ, מלבד הרעב שהיה בימי אברהם. יצחק עבר לגְרָר, אל אבימלך מלך פלשתים.
\v 2 ה' נִגלה ליצחק ואמר לו: "אל תרד למצריים. הישאר בארץ, בַּמקום שאראה לך.
\v 3 התגורר בארץ הזאת ואברך אותך, כי לך ולצאצאיך אתן את כל הארצות האלה ואקיים את השבועה שנשבעתי לאברהם אביך.
\v 4 ארבה את צאצאיך והם יהיו רבים כמספר כוכבי השמים, ואתן לצאצאיך את כל הארצות האלה. הם יהיו ברכה לכל עמי העולם
\v 5 כיוון שאברהם שמע בקולי ושמר את מצוותיי".
\v 6 לכן נשאר יצחק בגרר.
\v 7 לתושבי המקום, ששאלו על אשתו, אמר יצחק: "אחותי היא". הוא חשש לומר "אשתי היא", שמא יהרגו אותו אנשי המקום בגלל רבקה שהייתה יפה מאוד.
\v 8 כעבור ימים רבים השקיף אבימלך מבעד לחלון וראה את יצחק משתעשע עם רבקה כפי שאיש משתעשע עם אשתו.
\v 9 אבימלך קרא ליצחק ואמר לו: "הרי היא אשתך! מדוע אמרת 'אחותי היא'?".

\p
"חששתי שאמות בגללה", השיב יצחק.

\p
\v 10 "מה עשית לנו?!", אמר אבימלך. "אחד מבני עמי היה עלול לשכב עם אשתך וכך היית גורם לכולנו להיות אשמים בחטא".
\v 11 מיד ציווה אבימלך על כל העם: "כל מי שיגע באיש הזה ובאשתו יוּצא להורג!".

\p
\v 12 אלוהים בירך את יצחק. באותה שנה זרע יצחק בארץ ההיא וקצר פי מאה ממה שזרע.
\v 13 הוא התעשר יותר ויותר, עד שהיה עשיר מאוד.
\v 14 היו לו צאן, בקר ועבדים רבים. הפלשתים קינאו בו,
\v 15 ולכן סתמו ומילאו בעפר את כל הבארות שחפרו עבדי אביו אברהם.
\v 16 אבימלך אמר ליצחק: "לך מאתנו כי התעשרת והתחזקת בהשוואה אלינו".

\p
\v 17 יצחק הלך משם והתיישב בנחל גרר,
\v 18 שם חפר מחדש את בארות המים שנחפרו בימי אביו ושסתמו הפלשתים אחרי מות אברהם. יצחק נתן לבארות את אותם שמות שנתן להן אביו.

\p
\v 19 עבדי יצחק חפרו בנחל ומצאו באר מים זורמים.
\v 20 הרועים מגרר רבו עם רועי יצחק ואמרו: "המים האלה שלנו!". יצחק קרא לבאר הזאת עֵשֶׂק [ריב] כי שם רבו אתו.
\v 21 עבדיו חפרו באר אחרת, אך גם עליה רבו אִתם הפלשתים. לבאר זו קרא יצחק שִׂטְנָה [שִׂנאה].
\v 22 יצחק עבר גם משם וחפר באר אחרת. הפעם לא רב עליה איש. הוא קרא לבאר רְחוֹבוֹת [מקום רחב] ואמר: "עכשיו נתן לנו ה' מקום רחב, ונוכל להתרבות בארץ".
\v 23 משם עלה יצחק לבאר שבע.

\p
\v 24 באותו לילה נִגלה אליו ה' ואמר: "אני אלוהי אברהם אביך. אל תפחד כי אני אתך! אברך את צאצאיך וארבה אותם למען אברהם עבדי".
\v 25 יצחק הקים במקום מזבח והתפלל לה'. הוא נשאר להתגורר במקום, ועבדיו חפרו באר.

\p
\v 26 אבימלך הלך מגרר אל יצחק ואתו אֲחוּזַת יועצו ופיכול שר צבאו.

\p
\v 27 "מדוע באתם אליי?", שאל אותם יצחק. "הרי שנאתם אותי וגירשתם אותי מכם!".

\p
\v 28 "ראינו שה' אתך והחלטנו שאנחנו רוצים לכרות אתך ברית ולהישבע זה לזה.
\v 29 הישבע שלא תעשה לנו שום דבר רע, כפי שאנחנו לא נגענו בך לרעה. עשינו אתך רק טוב ושילחנו אותך בשלום, ועכשיו אתה מבורך מאוד על ידי ה' ".

\p
\v 30 יצחק ערך לכבודם מִשתה, והם אכלו ושתו.
\v 31 בבוקר קמו מוקדם ונשבעו זה לזה. יצחק שילח אותם, והם נפרדו ממנו בשלום.
\v 32 ביום ההוא באו עבדי יצחק, סיפרו לו על באר שחפרו ואמרו: "מצאנו מים!".
\v 33 יצחק קרא לבאר שִׁבְעָה, לכן נקראת העיר באר שבע עד היום.

\p
\v 34 עשיו היה בן ארבעים כשלקח לאישה את יְהוּדִית בת בְּאֵרִי החיתי ואת בָּשְׂמַת בת אֵילוֹן החיתי.
\v 35 נשים אלה גרמו צער ליצחק ולרבקה.

\s1 יעקב מרמה את אביו

\p
\c 27
\cp כז
\v 1 יצחק הזדקן ובקושי ראה.

\p
"בני", קרא לבנו הבכור.

\p
"כן, אדוני", השיב עשיו.

\p
\v 2 "הזדקנתי ואינני יודע מתי אמות.
\v 3 קח את כלי הציד שלך - את חִציך ואת קשתך - וצא לשדה לצוד עבורי.
\v 4 עשֵה לי מטעמים שאני אוהב, הבא אותם אליי לאכול, ואברך אותך לפני שאמות".

\p
\v 5 רבקה שמעה את מה שאמר יצחק לעשיו בנו. כשיצא עשיו לשדה לצוד עבור אביו,
\v 6 אמרה ליעקב בנה: "שמעתי את אביך אומר לעשיו אחיך,
\v 7 'הבא לי ציד ועשה לי מטעמים. אחרי שאוֹכַל אברך אותך בנוכחות ה' לפני מותי'.
\v 8 שְמע בקולי ועשה את מה שאני מצווה עליך.
\v 9 לך בבקשה אל הצאן והבא לי משם שני גדיי עזים טובים כדי שאעשה מהם מטעמים שאביך אוהב.
\v 10 הגש לו אותם לאכול, והוא יברך אותך לפני מותו".

\p
\v 11 "אבל עשיו אחי שעיר ואני חלק!", אמר יעקב.
\v 12 "אם ימשש אותי אבי, יֵדע שאני מְרמה, וכך אביא על עצמי קללה במקום ברכה!".

\p
\v 13 "אקח את הקללה על עצמי, בני. שמע בקולי והבֵא לי את מה שביקשתי".

\p
\v 14 יעקב הלך והביא את הגדיים לאמו, והיא בישלה מהם מטעמים שאהב אביו.
\v 15 לאחר מכן לקחה את בגדיו היפים של עשיו בנה הבכור שהיו בביתה והלבישה בהם את יעקב בנה הצעיר.
\v 16 על צווארו וידיו הלבישה את פרוות הגדיים.
\v 17 אחר כך נתנה ליעקב את המטעמים ואת הלחם שעשתה.
\v 18 יעקב בא אל אביו וקרא: "אבי!".

\p
"כן. מי אתה בני?", שאל יצחק.

\p
\v 19 "אני עשיו, בנך הבכור. עשיתי את מה שביקשת. קום בבקשה, שב לאכול מבשר הציד וברך אותי".

\p
\v 20 "איך צדת כל כך מהר בני?", שאל יצחק את בנו.

\p
"ה' אלוהיך שלח לי ציד", השיב יעקב.

\p
\v 21 "גש אליי ואמשש אותך בני, כדי שאדע אם אתה בני עשיו או לא".

\p
\v 22 יעקב ניגש אל יצחק אביו. האב מישש אותו ואמר: "הקול קול יעקב אבל הידיים ידי עשיו".
\v 23 כיוון שידי יעקב היו שעירות כידי עשיו, לא ידע יצחק מי הוא ובירך אותו. 
\v 24 "האם זה אתה, בני עשיו?", שאל יצחק.

\p
"כן", השיב יעקב.

\p
\v 25 "תן לי לאכול מבשר הציד ואברך אותך".

\p
יעקב הגיש את האוכל לאביו ויצחק אכל. הוא גם הביא לו יין ויצחק שתה.

\p
\v 26 "התקרב אליי בבקשה בני ונשק אותי", ביקש יצחק.

\p
\v 27 יעקב ניגש אל אביו ונישק אותו. האב הריח את בגדי עשיו בנו ובירך את יעקב: "ריח בני כריח שדה שאלוהים בירך!
\v 28 ייתן לך אלוהים מטל השמים ומטוּב הארץ, ודגן ויין לרוב.
\v 29 עמים ישרתו אותך ולאומים ישתחוו לך. על אחֶיך תמשול ובני אמך ישתחוו לך. מי שיקלל אותך יקולל, ומי שיברך אותך יבורך".

\p
\v 30 יצחק סיים לברך את יעקב. ברגע שעזב יעקב את אביו הגיע עשיו עם הציד.
\v 31 גם עשיו עשה מטעמים והביא אותם לאביו.

\p
"אבי, קום ואכול מבשר הציד של בנך וברך אותי", אמר עשיו לאביו.

\p
\v 32 "מי אתה?!", שאל יצחק.

\p
"אני עשיו, בנך הבכור".

\p
\v 33 יצחק נבהל מאוד מאוד: "אם כך, מי צד ציד, הגיש לי לאכול ממנו, ומכל מה שהגיש לי אכלתי עוד לפני שהגעת? בירכתי אותו והוא אכן יהיה מבורך".

\p
\v 34 כאשר שמע עשיו את דברי אביו, זעק זעקה גדולה ומלאת כאב. "ברך גם אותי, אבי!", התחנן.

\p
\v 35 "אחיך לקח ממני את ברכתך במִרמָה", אמר יצחק.

\p
\v 36 "האם לחינם נקרא שמו יעקב?", אמר עשיו. "כבר פעמיים רימה אותי! את הבכורה לקח, ועכשיו לקח גם את ברכתי! האם לא שמרת לי ברכה כלשהי?!".

\p
\v 37 יצחק ענה: "הרי נתתי לו את הזכות למשול בך ובכל אֶחיו. גם דגן ויין נתתי לו! מה נותר לי לעשות למענך בני?".

\p
\v 38 "האם יש לך רק ברכה אחת אבי? בבקשה ממך, ברך גם אותי", ביקש עשיו ופרץ בבכי.

\p
\v 39 יצחק השיב: "רחוק מיבול הארץ תשב, רחוק מטל השמים.
\v 40 בזכות חרבך יהיה לך רכוש ואת אחִיך תשרת. אך כאשר תמרוד תשתחרר ממנו".

\p
\v 41 עשיו שנא את יעקב בגלל הברכה שבירך אותו אביו. "כאשר יעברו ימי האבל על מות אבי, אהרוג את אחי", חשב בלבו.

\p
\v 42 רבקה שמעה על תכניתו של עשיו בנה הבכור. היא קראה ליעקב בנה הצעיר ואמרה לו: "עשיו אחיך מתכוון להרוג אותך.
\v 43 עכשיו, בני, שמע בקולי וברח אל לָבָן אחי שבחָרָן.
\v 44 התגורר אצלו זמן מה, עד שיֵרגע אחיך מכעסו.
\v 45 כשאחיך לא יכעס עליך עוד וישכח את מה שעשית לו, אשלח להחזיר אותך משם. מדוע אאבד את שניכם ביום אחד?".

\p
\v 46 אחר כך אמרה רבקה ליצחק: "חיי נמאסו עליי בגלל בנות חֵת. אם ייקח יעקב אישה מבנות חת האלה או מבנות הארץ האחרות, למה לי לחיות?".

\s1 יעקב נפרד מאביו

\p
\c 28
\cp כח
\v 1 יצחק קרא ליעקב, בירך אותו וציווה עליו: "אל תיקח אישה מבנות כנען.
\v 2 לך לפַדָן אֲרָם, אל בית בתואל, סבך מצד אמך, שם תיקח לך אישה מבנות לָבָן דודך.
\v 3 אֵל שַׁדַי יברך ויַרבה אותך, ומצאצאיך יהיו שבטים רבים.
\v 4 הוא ייתן לך ולצאצאיך את ברכת אברהם, והארץ שאתה מתגורר בה תהיה שלך, הארץ שנתן אלוהים לאברהם".

\p
\v 5 יצחק שלח את יעקב, ויעקב הלך לפדן ארם, אל לבן בן בתואל האֲרָמִי, האח של רבקה אם יעקב ועשיו.
\v 6 עשיו ראה שיצחק בירך את יעקב ושילח אותו לפדן ארם כדי שייקח לעצמו אישה משם. הוא גם שמע את יצחק מצווה על יעקב כשבירך אותו שלא ייקח אישה מבנות כנען.
\v 7 יעקב שמע בקול אביו ואמו והלך לפדן ארם.
\v 8 עשיו הבין שבנות כנען אינן רצויות בעיני אביו.
\v 9 הוא הלך אל בני ישמעאל ולקח לאישה, נוסף על נשותיו האחרות, את מַחֲלַת בת ישמעאל בן אברהם, שהייתה אחות של נְבָיוֹת.

\s1 חלום יעקב

\p
\v 10 יעקב יצא מבאר שבע לחרן.
\v 11 בדרכו הגיע למקום מסוים ונשאר ללון שם כי השמש שקעה. הוא לקח את אחת מאבני המקום, שם אותה לראשו ושכב לישון.
\v 12 בשנתו חלם. הוא ראה מדרגות שעלו מהארץ והגיעו עד לשמים, ומלאכי אלוהים עולים ויורדים בהן.
\v 13 ה' עמד מלמעלה ואמר: "אני ה' אלוהי אברהם אביך ואלוהי יצחק. לך ולצאצאיך אתן את הארץ שאתה שוכב עליה.
\v 14 צאצאיך יהיו רבים כעפר הארץ ויתפשטו מערבה ומזרחה, צפונה ודרומה. אתה וצאצאיך תהיו ברכה לכל עמי העולם.
\v 15 אהיה אתך, אשמור עליך בכל מקום שתלך ואשיב אותך אל הארץ הזאת. לא אעזוב אותך עד שאעשה את כל מה שאמרתי לך".

\p
\v 16 יעקב התעורר משנתו ואמר בפחד: "אכן יש אלוהים במקום הזה, ואני לא ידעתי!
\v 17 מה נורא המקום הזה! זה בוודאי בית אלוהים - שער השמים".

\p
\v 18 כשקם בבוקר, לקח את האבן שהייתה מתחת לראשו, עשה ממנה מצבת זיכרון ויצק עליה שמן.
\v 19 הוא קרא למקום בֵּית אֵל (עד אז נקראה העיר לוּז).
\v 20 אחר כך נדר יעקב נֶדֶר: "אם אלוהים יהיה אתי וישמור עליי בדרך שאני הולך בה, אם ייתן לי לחם לאכול ובגד ללבוש,
\v 21 ואם אשוב בשלום לבית אבי - ה' יהיה אלוהיי!
\v 22 האבן הזאת שהקמתי כמצבת זיכרון תהיה לבית אלוהים, ומכל מה שתיתן לי אתן לך עשירית".

\s1 יעקב פוגש את רחל

\p
\c 29
\cp כט
\v 1 יעקב הלך לארצם של עמי המזרח.
\v 2 הוא ראה באר בשדה ולידה שלושה עדרי צאן שרבצו שם כי ממנה הִשקו אותם. הבאר הייתה מכוסה באבן גדולה.
\v 3 לאחר שנאספו במקום כל העדרים נהגו הרועים לגלול את האבן מעל הבאר ולהשקות את הצאן. אחר כך השיבו את האבן למקומה.
\v 4 יעקב שאל את הרועים: "מאין אתם?".

\p
"מחרן", השיבו.

\p
\v 5 "האם אתם מכירים את לָבָן נכד נָחוֹר?".

\p
"כן".

\p
\v 6 "ומה שלומו?".

\p
"שלומו טוב. הנה רחל בתו מתקרבת עם הצאן".

\p
\v 7 "היום עוד ארוך", אמר יעקב לרועים, "יעבור זמן רב עד שכל העדרים ייאספו. הַשקו את צאנכם וצאו למִרעֶה".

\p
\v 8 "לא נוכל לעשות זאת לפני שייאספו כל העדרים. רק אז נוכל לגלול את האבן מעל הבאר ולהשקות את הצאן", השיבו.

\p
\v 9 עוד יעקב מדבר אִתם ורחל הגיעה עם צאן אביה. היא הייתה רועת צאן.
\v 10 כאשר ראה יעקב את רחל בת לבן אחִי אמו ואת צאן לבן, הוא ניגש אל הבאר, גולל את האבן והִשקה את צאן לבן.
\v 11 אחר כך נשק יעקב לרחל ופרץ בבכי.
\v 12 הוא סיפר לה שהוא בנה של רבקה וקרוב משפחה של אביה. רחל מיהרה לספר על כך לאביה.
\v 13 כששמע לבן על יעקב בן אחותו, מיהר לקראתו. הוא חיבק את יעקב, נשק לו והביא אותו לביתו. בבית סיפר יעקב ללבן את כל מה שקרה לו.

\p
\v 14 "אתה קרוב משפחה שלי!", אמר לבן ליעקב. יעקב נשאר אצלו חודש ימים.

\p
\v 15 כעבור חודש אמר לבן ליעקב: "האם משום שאתה קרוב משפחה שלי אתה צריך לעבוד אצלי בחינם? אמור לי איזה שכר אתה רוצה".

\p
\v 16 ללבן היו שתי בנות. שם הבכורה לֵאָה ושם הצעירה רָחֵל.
\v 17 עיני לאה היו חלשות, ורחל הייתה מאוד יפה.
\v 18 יעקב אהב את רחל, לכן אמר ללבן: "אעבוד שבע שנים תמורת רחל בתך הצעירה".

\p
\v 19 "מוטב לי לתת אותה לך מאשר לאיש אחר. הישאר אצלי", אמר לבן.

\p
\v 20 יעקב עבד תמורת רחל שבע שנים, שהיו בעיניו כימים אחדים בגלל אהבתו לרחל.

\p
\v 21 "תן לי את אשתי ואשכב אִתה כי מילאתי את מִכסת הזמן שהסכמנו עליה", אמר יעקב ללבן.
\v 22 לבן אסף את כל אנשי המקום וערך מִשתה.
\v 23 בערב הביא לבן ליעקב את לאה בתו, ויעקב שכב אִתה.
\v 24 לבן נתן ללאה את זִלְפָּה שפחתו כדי שתהיה שפחה שלה.
\v 25 בבוקר ראה יעקב להפתעתו שזו לאה.

\p
"מה עשית לי?", התלונן בפני לבן. "הלוא עבדתי אצלך תמורת רחל. למה רימית אותי?".

\p
\v 26 "לא נהוג אצלנו לתת את הבת הצעירה לפני הבכורה", ענה לבן.
\v 27 "הישאר אתנו לכל שבעת ימי המשתה של לאה וניתן לך גם את האחרת אם תעבוד אצלי עוד שבע שנים".

\p
\v 28 כשהשלים יעקב את שבעת ימי המשתה נתן לו לבן את בתו רחל לאישה,
\v 29 ולרחל נתן את בִּלְהָה שפחתו כדי שתהיה השפחה שלה.
\v 30 יעקב שכב עם רחל. הוא אהב אותה יותר מאשר את לאה ועבד תמורתה אצל לבן עוד שבע שנים.

\s1 בני יעקב

\p
\v 31 ה' ראה שלאה פחות אהובה על יעקב, ונתן לה ילדים, אבל רחל הייתה עקרה.
\v 32 לאה הרתה וילדה בן. היא קראה לו רְאוּבֵן כי אמרה: "ה' ראה את מצוקתי. אולי מעתה יאהב אותי בעלי".
\v 33 אחר כך הרתה שוב וילדה בן. "ה' שמע שאני פחות אהובה, לכן נתן לי גם את הבן הזה", אמרה וקראה לבן שִׁמְעוֹן.
\v 34 שוב הרתה לאה וילדה בן. "הפעם ירצה בעלי להתלוות אליי [להיות אתי] כי ילדתי לו שלושה בנים", אמרה וקראה לבנה לֵוִי.
\v 35 היא הרתה וילדה עוד בן. "הפעם אודה לה' ", אמרה, לכן קראה לבן יְהוּדָה. אחר כך הפסיקה ללדת.

\p
\c 30
\cp ל
\v 1 כיוון שרחל לא ילדה ליעקב, היא קינאה באחותה. "תן לי בנים, אם לא - אמות!", אמרה לבעלה.

\p
\v 2 יעקב כעס: "האם אני אלוהים שמנע ממך ילדים?!".

\p
\v 3 "הנה שפחתי בִּלהָה", אמרה רחל. "שְכב אִתה כדי שהיא תלד בשמי. כך יהיו גם לי בנים".

\p
\v 4 רחל נתנה ליעקב את בלהה שפחתה לאישה והוא שכב אתה.
\v 5 בלהה הרתה וילדה ליעקב בן.
\v 6 "אלוהים דן את דיני [פעל למעני]. הוא שמע לזעקתי ונתן לי בן", אמרה רחל ולכן קראה לילד דָן.
\v 7 בלהה שפחת רחל הרתה שוב וילדה עוד בן ליעקב.
\v 8 "נִפתַלתי [נאבקתי] קשות עם אחותי וניצחתי", אמרה רחל וקראה לבן נַפְתָלִי.

\p
\v 9 כשראתה לאה שהפסיקה ללדת נתנה ליעקב את זִלפה שפחתה לאישה.
\v 10 זלפה שפחת לאה ילדה ליעקב בן.
\v 11 "בן זה מסמל את גדוד [המון] הבנים שיש לי", אמרה לאה וקראה לו גָד.
\v 12 אחר כך ילדה זלפה שפחת לאה את בנה השני ליעקב.
\v 13 "אני מאושרת והנשים יראו את אושרי", אמרה לאה וקראה לבן אָשֵׁר.

\p
\v 14 בימי הקציר יצא ראובן לשדה ומצא דוּדָאִים. הוא הביא אותם לאמו.

\p
"תני לי בבקשה מדוּדָאֵי בנך", ביקשה רחל מלאה.

\p
\v 15 "לא די שלקחת ממני את בעלי, עכשיו את רוצה גם את דודאי בני?!", השיבה לאה.

\p
"יעקב ישכב אִתך הלילה תמורת דודאי בנך", אמרה רחל.

\p
\v 16 בערב בא יעקב מהשדה ולאה יצאה לקראתו ואמרה: "בוא אליי, כי שילמתי עבורך בדודאי בני".

\p
יעקב שכב אִתה בלילה ההוא.
\v 17 אלוהים נענה ללאה. היא הרתה וילדה את בנה החמישי ליעקב.
\v 18 "אלוהים נתן לי שכר על כך שנתתי את שפחתי לבעלי", אמרה לאה וקראה לבן יִשָׂשכָר.
\v 19 לאה הרתה שוב וילדה ליעקב את בנה השישי.
\v 20 "אלוהים נתן לי מתנה טובה. הפעם יִזְבְּלֵנִי [יגור אתי] בעלי כי ילדתי לו שישה בנים", אמרה לאה וקראה לבן זְבוּלוּן.
\v 21 לאחר מכן ילדה לאה בת וקראה לה דִינָה.

\p
\v 22 אלוהים זכר את רחל. הוא נענה לה ופתח את רחמה.
\v 23 היא הרתה וילדה בן. "אלוהים הסיר ממני את הבושה", אמרה.
\v 24 היא קראה לבן יוֹסֵף כי אמרה: "ה' יוסיף לי עוד בן".

\s1 יעקב מתעשר

\p
\v 25 לאחר שילדה רחל את יוסף אמר יעקב ללבן: "הרשה לי לחזור לארצי ולביתי.
\v 26 הרשה לי לקחת את נשותיי ואת ילדיי, כי עבדתי תמורתם. אתה יודע כמה קשה עבדתי אצלך".

\p
\v 27 "בבקשה ממך...", אמר לבן. "בזכותך התעשרתי ואלוהים בירך אותי בגללך.
\v 28 אמור לי איזה שכר אתה רוצה, ואתן לך".

\p
\v 29 "אתה יודע שעבדתי אצלך ושהעדרים שלך היו אצלי", אמר יעקב.
\v 30 "המעט שהיה לך לפני שהגעתי אליך היה להרבה, וה' בירך אותך בזכותי. מתי אעשה משהו למען משפחתי?".

\p
\v 31 "מה אתה רוצה שאתן לך?", שאל לבן.

\p
"אל תיתן לי דבר. אם תסכים למה שאבקש, אשוב לרעות את צאנך.
\v 32 אני מבקש לעבור בין הצאן שלך היום ולהפריד ממנו כל עז וכל שה מנוקד או מנומר וכל שה חום. הם יהיו שכרי.
\v 33 כאשר תבדוק את הכבשים שברשותי, תוכל לדעת שהייתי נאמן. כל שה או עז שאינו מנוקד או מנומר, וכל שה שאינו חום שתמצא בצאני - תדע שהוא גנוב".

\p
\v 34 "אני מסכים להצעתך", אמר לבן.

\p
\v 35 באותו יום מִיֵין יעקב את הצאן. את התיישים המנוקדים והמנומרים ואת כל העזים המנוקדות והמנומרות, כל שה בעל כתמים לבנים וכל כבש חום, הפריד ונתן לבניו.
\v 36 יעקב הרחיק את העדר המנומר והמנוקד למרחק הליכה של שלושה ימים ממנו. הוא המשיך לרעות את שארית העדר של לבן.

\p
\v 37 יעקב לקח מקלות לחים מעצי לִבְנֶה, לוּז ודוֹלֶב וקילף חלק מקליפתם הכהה, כך שתוכם הלבן נחשף.
\v 38 הוא שם את המקלות שקילף מול הצאן, בתעלות המים שמהן נהגו לשתות.
\v 39 הצאן התייחמו מול המקלות והמליטו שיות וגדיים מנוקדים ומנומרים.
\v 40 את כל הוולדות המנומרים והחומים הפריד יעקב מצאן לבן. כך יצר לעצמו עדרים נפרדים שאותם לא צירף לצאן לבן.
\v 41 בכל פעם שהיו הצאן החזקות מיוחמות, שם יעקב את המקלות מולן בתעלות המים כדי שיתייחמו מול המקלות.
\v 42 כשהיו הצאן החלשות מיוחמות לא שם את המקלות. כך היו הצאן החלשות ללבן והחזקות ליעקב.
\v 43 יעקב התעשר מאוד מאוד. היו לו שפחות ועבדים, צאן רב, גמלים וחמורים.

\s1 יעקב בורח מלבן

\p
\c 31
\cp לא
\v 1 באחד הימים שמע יעקב שבני לבן אומרים: "יעקב לקח את כל רכוש אבינו! כל עושרו בא לו ממה שלקח ממנו!".
\v 2 יעקב גם ראה שלבן אינו מתייחס אליו כבעבר.
\v 3 אז אמר ה' ליעקב: "שוב לארץ אבותיך ולמולדתך ואהיה אתך".

\p
\v 4 יעקב שלח להביא את רחל ואת לאה אל השדה שרעה בו את צאנו
\v 5 ואמר להן: "אני רואה שאביכן אינו מתייחס אליי כבעבר, אבל אלוהי אבי בירך אותי.
\v 6 אתן יודעות שעבדתי אצל אביכן בכל כוחי,
\v 7 ושהוא רימה אותי ושינה את שכרי עשר פעמים. אבל אלוהים לא נתן לו להרע לי.
\v 8 כשאמר לבן, 'תקבל כְּשכר את המנוקדים', המליטו כל הצאן שֵׂיוֹת וגדיים מנוקדים. כשאמר, 'את המנומרים תקבל', המליטו כל הצאן שיות וגדיים מנומרים.
\v 9 אלוהים לקח את עדרי אביכן ונתן אותם לי.
\v 10 כאשר היו הצאן מיוחמות ראיתי בחלום שהתיישים והאֵילים שעלו על הצאן היו מנוקדים ומנומרים.
\v 11 מלאך ה' דיבר אליי בחלום. 'יעקב', קרא אליי. 'כן אדוני', השבתי.
\v 12 'הבט וראה שכל התיישים והאֵילים שעולים על הצאן מנוקדים ומנומרים. ראיתי את כל מה שלבן עושה לך.
\v 13 אני האלוהים שנִגלה אליך בבית אל, שם משחתָ בשמן את מצבת הזיכרון ושם נדרתָ לי נדר. כעת, צא מהארץ הזאת ושוב לארץ מולדתך!' ".

\p
\v 14 "אין לנו עוד חלק בבית אבינו", אמרו רחל ולאה.
\v 15 "הרי נחשבנו בעיניו לזרות. הוא מכר אותנו ואפילו ביזבז את מה ששייך לנו.
\v 16 כל העושר שלקח אלוהים מאבינו שייך לנו ולבנינו. עשה כל מה שאלוהים אומר לך".

\p
\v 17 יעקב הושיב את בניו ואת נשותיו על הגמלים
\v 18 והוביל את כל עדריו ואת כל רכושו - את העדרים שצבר בפדן ארם - בדרך לכנען, אל יצחק אביו.

\p
\v 19 כאשר הלך לבן לגזוז את צאנו גנבה רחל את פסלי האלילים של אביה.
\v 20 יעקב הֶעֱרִים על לבן הארמי ולא אמר לו שהוא עומד לברוח.
\v 21 הוא ברח עם כל רכושו ועבר את הנהר בדרך להר הגִלְעָד.

\s1 הפרידה מלבן

\p
\v 22 לאחר שלושה ימים נודע ללבן שיעקב ברח.
\v 23 לבן אסף את קרוביו ויצא לרדוף אחרי יעקב. כעבור שבעה ימים השיג אותו בהר הגלעד.
\v 24 בלילה שלפני כן בא אלוהים אל לבן הארמי בחלום ואמר לו: "היזהר! אל תאמר ליעקב דבר".

\p
\v 25 יעקב הקים את אוהליו על ההר. לבן השיג אותו, וגם הוא וקרוביו הקימו את אוהליהם על הר הגלעד.

\p
\v 26 "מה עשית?!", שאל לבן את יעקב. "רימית אותי והובלת את בנותיי כאילו היו שבויות מלחמה!
\v 27 למה ברחת בסתר, רימית אותי ולא אמרת לי שאתה עוזב? הייתי נפרד ממך בשמחה ובשירים, בתוף ובכינור.
\v 28 אפילו לא נתת לי לנשק לנכדיי ולבנותיי. עשית מעשה טיפשי!
\v 29 אני יכול להרע לכם, אבל אלוהי אביכם אמר לי אמש, 'היזהר! אל תאמר ליעקב דבר'.
\v 30 עזבת כי התגעגעת לבית אביך, אך למה גנבת את אלוהיי?".

\p
\v 31 יעקב השיב: "פחדתי כי חשבתי שתיקח ממני את בנותיך". הוא לא ידע שרחל לקחה את פסלי האלילים ולכן אמר:
\v 32 "זה שאצלו תמצא את אלוהיך - ימות. בדוק בנוכחות קרובינו אם יש אצלי דבר ששייך לך, ואם תמצא - קח אותו".

\p
\v 33 לבן חיפש באוהל יעקב, באוהל לאה ובאוהל שתי השפחות, אך לא מצא דבר. הוא יצא מאוהל לאה ונכנס לאוהל רחל.
\v 34 רחל הסתירה את הפסלים בכר שעל גב הגמל והתיישבה עליו ועל הפסלים. לבן חיפש אותם בכל האוהל ולא מצא.

\p
\v 35 "אדוני, אל תכעס עליי", אמרה רחל לאביה. "אינני יכולה לקום לקראתך כי יש לי מה שיש לכל אישה".

\p
לבן חיפש את הפסלים אך לא מצא.
\v 36 יעקב כעס מאוד על לבן ואמר: "מה פִּשעי?
\v 37 במה חטאתי שרדפת אחריי ומיששת את כל חפציי? מה מצאת ששייך לך? שים כאן לעיני קרוביי וקרוביך את מה שמצאת, והם ישפטו בין שנינו!
\v 38 עשרים שנה אני אתך. הנקבות שבצאנך לא איבדו אף ולד, ואני לא אכלתי מהאֵילים של צאנך.
\v 39 כשנטרפה אחת מצאנך לא הבאתי אותה אליך אלא שילמתי עבורה בעצמי. אתה, לעומת זאת, דרשת ממני לשלם על כל צאן שנגנבה, בין שנגנבה ביום ובין שנגנבה בלילה.
\v 40 ביום סבלתי מהחום ובלילה מהכפור, אפילו לישון לא יכולתי.
\v 41 עשרים שנה הייתי בביתך. ארבע עשרה שנה עבדתי תמורת שתי בנותיך ושש שנים בעד צאנך, ואתה שינית את שכרי עשר פעמים!
\v 42 אם אלוהי אבי אברהם, האלוהים שממנו פוחד יצחק, לא היה אתי, היית משלח אותי בידיים ריקות. אבל אלוהים ראה את מצוקתי ואת עבודתי הקשה, כפי שהוכיח אמש".

\p
\v 43 לבן השיב ליעקב: "הבנות הן בנותיי והילדים ילדיי. הצאן גם הוא שלי. כל מה שאתה רואה שייך לי. האם אוכל להרע לבנותיי או לבנים שיָלדו?
\v 44 בוא נכרות עכשיו, אני ואתה, ברית לעדות ביני לבינך".

\p
\v 45 יעקב לקח אבן והקים ממנה מצבת זיכרון.
\v 46 "אִספו אבנים", אמר לקרוביו. הקרובים אספו אבנים והקימו גל. על הגל ישבו יחד לאכול.
\v 47 לבן קרא לגל יְגַר שָׂהֲדוּתָא, ויעקב קרא לו גַלְעֵד.
\v 48 לבן אמר: "הגל הזה עֵד היום ביני לבינך". לכן הוא נקרא גלעד.
\v 49 הוא נקרא גם מִצְפָּה כי לבן אמר: "ה' יִצפה [ישגיח] עליי ועליך, כי אנחנו לא נוכל להשגיח זה על זה.
\v 50 איש אמנם אינו עֵד לברית בינינו, אבל אם תפגע בבנותיי או תיקח נשים נוספות על בנותיי, זכור שאלוהים עֵד ביני לבינך".
\v 51 עוד אמר לבן: "הנה הגל הזה והמצבה שהקמתי ביני לבינך.
\v 52 עֵד הגל ועֵדה המצבה שלא אעבור אותם כדי להרע לך, ושאתה לא תעבור אותם כדי להרע לי.
\v 53 אלוהי אברהם ונחור ואלוהי אביהם ישפטו בינינו".

\p
אז נשבע יעקב באלוהים שמפניו פחד אביו יצחק.
\v 54 הוא שחט בהמה על ההר וקרא לקרוביו לאכול אתו. הם אכלו ונשארו ללון על ההר.

\p
\v 55 לבן קם בבוקר, נשק לנכדיו ולבנותיו, בירך אותם וחזר לביתו.

\p
\c 32
\cp לב
\v 1 גם יעקב יצא לדרכו. בדרך פגשו אותו מלאכי אלוהים.
\v 2 כאשר ראה אותם אמר: "זה מחנה אלוהים!", לכן קרא למקום מַחֲנָיִים.

\s1 ההכנות לפגישה עם עשיו

\p
\v 3 יעקב שלח שליחים לשֵׂעִיר (שְׂדֵה אֱדוֹם), אל עשיו אחיו,
\v 4 וציווה עליהם לומר לעשיו: "אני יעקב עבדך. עד עכשיו גרתי אצל לבן.
\v 5 במשך הזמן צברתי שוורים וחמורים, צאן, עבדים ושפחות. שלחתי לספר לך אדונִי על כך כדי למצוא חן בעיניך".

\p
\v 6 השליחים שבו אל יעקב ואמרו: "באנו אל עשיו אחיך וראינו שהוא יוצא לקראתך עם ארבע מאות איש".

\p
\v 7 יעקב נבהל והצטער מאוד. הוא חילק לשני מחנות את כל האנשים שהיו אתו ואת כל הצאן, הבקר והגמלים.
\v 8 "אם ישמיד עשיו את המחנה האחד", אמר יעקב, "יינצל המחנה השני".
\v 9 לאחר מכן התפלל: "אלוהי אברהם סבי ואלוהי יצחק אבי, ה' שאמר לי: 'שוב לארצך ולמולדתך ואיטיב אתך'.
\v 10 איני ראוי לכל הברכות ולנאמנות שלך כלפי עבדך. כשעברתי את הירדן הזה היה לי רק מקל, ועכשיו יש לי שני מחנות.
\v 11 בבקשה, הצל אותי מפני אחי עשיו! אני פוחד שהוא יהרוג אותי, את נשותיי ואת בניי.
\v 12 אתה הרי הבטחת: 'איטיב אתך, וצאצאיך יהיו רבים כחול הים שאי אפשר לספור אותו' ".

\p
\v 13 יעקב נשאר ללון במקום באותו לילה. הוא הכין מתנה לעשיו מכל מה שהיה לו:
\v 14 מאתיים עזים, עשרים תיישים, מאתיים רְחֵלִים ומאתיים אֵילים,
\v 15 שלושים נָאקות מיניקות והבְּכָרים שלהן, ארבעים פרות ועשרה פרים, עשרים אתונות ועשרה עֲיָירים.
\v 16 יעקב מסר אותם לעבדיו, כל עדר בנפרד, ואמר לעבדים: "לכו לפניי והשאירו רווח בין עדר לעדר".
\v 17 על העבד הראשון ציווה: "כשתפגוש את עשיו והוא ישאל אותך, 'למי אתה שייך? לאן אתה הולך, ושל מי הבהמות האלה?',
\v 18 כך תענה, 'אני שייך ליעקב וזאת מתנה שנשלחה לעשיו אדונִי. הנה יעקב עצמו בא אחרינו' ".
\v 19 גם על העבד השני והשלישי ועל כל העבדים שהלכו עם העדרים ציווה יעקב: "כך תאמרו גם אתם לעשיו כשתפגשו אותו.
\v 20 אִמרו לו גם, 'עבדך יעקב בא אחרינו כי אמר, "אשלח קודם מתנות כדי לפייס אותו, וכשאפגוש אותו אולי ישמח לראות אותי" ' ".

\p
\v 21 העדרים יצאו לפני יעקב והוא נשאר ללון בלילה ההוא במחנה.

\s1 יעקב הופך לישראל

\p
\v 22 בלילה קם יעקב, לקח את שתי נשותיו, את שתי שפחותיו ואת אחד עשר ילדיו ועבר את מעבר יַבּוֹק.
\v 23 אחר כך העביר גם את רכושו אל מעבר לנחל.
\v 24 כשנשאר לבד נאבק אתו איש אחד עד שהאיר הבוקר.
\v 25 כשראה האיש שאינו מצליח לגבור על יעקב, הוא נגע ביֶרֶךְ יעקב תוך כדי מאבק ונקע אותה.

\p
\v 26 "תן לי ללכת כי כבר האיר הבוקר", אמר האיש.

\p
"לא אתן לך ללכת עד שתברך אותי", השיב יעקב.

\p
\v 27 "מה שִמך?".

\p
"יעקב".

\p
\v 28 "שמך לא יהיה עוד יעקב אלא יִשְׂרָאֵל, כי שָׂרִיתָ [נאבקתָ] עם אלוהים ועם אנשים וניצחתָ", אמר האיש.

\p
\v 29 "אמור לי מה שמך", ביקש יעקב.

\p
"למה אתה שואל לשמי?", שאל האיש ובירך את יעקב.

\p
\v 30 יעקב קרא למקום פְּנִיאֵל כי אמר: "ראיתי את אלוהים פנים אל פנים וניצלתי".
\v 31 השמש זרחה כאשר עזב יעקב את פניאל והוא צולע ברגלו.
\v 32 מאז ועד היום לא אוכלים בני ישראל את גִיד הַנָשֶׁה שביֶרך, כי שם פגע אלוהים ביעקב.

\s1 הפגישה עם עשיו

\p
\c 33
\cp לג
\v 1 יעקב ראה את עשיו בא לקראתו ואתו ארבע מאות איש. מיד חילק את ילדיו בין לאה, רחל ושתי השפחות.
\v 2 את השפחות וילדיהן העמיד ראשונים, אחריהם את לאה וילדיה ולבסוף את רחל ויוסף.
\v 3 יעקב עצמו הלך לפני בני משפחתו. הוא השתחווה ארצה שבע פעמים, עד שהגיע לעשיו.
\v 4 עשיו רץ לקראתו וחיבק אותו, והשניים נשקו זה לזה ובכו.
\v 5 כאשר ראה עשיו את הנשים והילדים שאל: "מי כל אלה?".

\p
"אלה הילדים שנתן אלוהים בחסדו לעבדך", השיב יעקב.

\p
\v 6 הנשים והילדים ניגשו לעשיו והשתחוו. קודם ניגשו השפחות וילדיהן,
\v 7 אחריהם לאה וילדיה ולבסוף רחל ויוסף.

\p
\v 8 "לשם מה כל הצאן והבקר שפגשתי בדרכי?", שאל עשיו.

\p
"כדי למצוא חן בעיניך, אדוני", השיב יעקב.

\p
\v 9 "יש לי די משֶלי, אחי", אמר עשיו. "שמור לעצמך את מה ששייך לך".

\p
\v 10 "לא, בבקשה", אמר יעקב, "בבקשה ממך, קבל ממני את מתנתי כי באתי אליך כפי שבאים לפני אלוהים וקיבלת אותי ברצון.
\v 11 קח בבקשה את המתנה שהבאתי לך כי אלוהים בירך אותי ויש לי הכול". יעקב הפציר בעשיו עד שהסכים.

\p
\v 12 "בוא נצא לדרך, אלווה אותך", אמר עשיו.

\p
\v 13 "אדוני", השיב יעקב, "אתה יודע שילדיי קטנים ושיש לי צאן ובקר מיניקות. אם אזרז אותם אפילו יום אחד, כל הצאן ימותו.
\v 14 בבקשה אדוני, לך אתה לפניי, ואני אתהלך לאיטי בקצב של הבהמות והילדים שאתי עד שאגיע אליך, אדוני, לשֵׂעִיר".

\p
\v 15 "אשלח אתך חלק מהאנשים שאתי", הציע עשיו.

\p
"מדוע תיטיב אתי כל כך?" שאל יעקב.

\p
\v 16 עשיו חזר לשעיר עוד באותו יום,
\v 17 ויעקב הלך לסוּכּוֹת ובנה לו שם בית. לעדרים הקים יעקב סוכות, לכן קרא למקום סוכות.

\p
\v 18 לבסוף הגיע יעקב בשלום מפדן ארם לארץ כנען, שם חנה מחוץ לעיר שְׁכֶם.
\v 19 הוא קנה מחֲמוֹר אבי שְׁכֶם במאה קְשִׁיטָהאת השדה שבו הקים את אוהלו,
\v 20 הציב שם מזבח וקרא למזבח אֵל אֱלוֹהֵי יִשְׂרָאֵל.

\s1 דינה

\p
\c 34
\cp לד
\v 1 דינה, בת לאה ויעקב, יצאה לראות את בנות הארץ. 
\v 2 שכם, בן חמור החיווי מושל שכם, ראה אותה. הוא תפס אותה ושכב אתה בניגוד לרצונה.
\v 3 דינה מצאה חן בעיניו. הוא התאהב בה ודיבר אליה ברַכּוּת.
\v 4 שכם ביקש מחמור אביו: "הבא לי את הנערה הזאת לאישה".

\p
\v 5 יעקב שמע ששכם טימא את בתו, אבל כיוון שבניו היו עם העדרים שלו בשדה, שתק עד שובם.
\v 6 בינתיים הלך חמור אבי שכם לדבר עם יעקב.
\v 7 כאשר שמעו בני יעקב מה שקרה מיהרו לחזור מהשדה. הם נעצבו וכעסו מאוד על שכם כיוון ששכב עם בת יעקב, כי בישראל נחשב מעשה זה למעשה נורא שאסור לעשותו.
\v 8 חמור הגיע אל יעקב ואמר לו ולבניו: "בנִי שכם רוצה מאוד את הנערה. בבקשה, תנו לו אותה לאישה.
\v 9 נקשור בינינו קשרי נישואין - אנחנו נתחתן עם בנותיכם, ואתם תתחתנו עם בנותינו.
\v 10 תוכלו להתיישב בקביעות בכל מקום בארץ ותהיו חופשיים לעסוק בה במסחר".

\p
\v 11 גם שכם פנה אל אבי הנערה ואל אחֶיה: "קבלו אותי ואתן כל מה שתבקשו", הבטיח.
\v 12 "גם אם תדרשו ממני הרבה כסף ומתנות בעד הנערה, אתן מה שתדרשו. רק תנו לי אותה לאישה".

\p
\v 13 בני יעקב החליטו לרַמות את שכם ואת חמור משום ששכם טימא את דינה אחותם.
\v 14 "לא נוכל לתת את אחותנו לאיש שלא נימול כי זו בושה גדולה", אמרו.
\v 15 "אם תהיו כמונו ותָמוּלוּ כל זכר, נסכים לבקשתכם.
\v 16 נחתן את בנותינו אִתכם ונתחתן עם בנותיכם, נתיישב ביניכם ונהיה לעם אחד.
\v 17 אבל אם לא תסכימו להימול, ניקח את דינה ונלך".

\p
\v 18 ההצעה מאוד מצאה חן בעיני חמור ובעיני שכם בנו.
\v 19 שכם מיהר לעשות את מה שהאחים דרשו ממנו כי רצה מאוד להתחתן עם בת יעקב. שכם היה הבן המכובד ביותר במשפחתו.
\v 20 הוא ניגש עם חמור אביו לשער העיר, שם דיברו השניים אל התושבים:
\v 21 "האנשים האלה הם אנשי שלום", אמרו. "בואו נרשה להם להתיישב בארץ ולעסוק בה במסחר, כי הארץ די גדולה גם בשבילם. נוכל להתחתן עם בנותיהם ולחתן את בנותינו אִתם.
\v 22 אבל הם יסכימו להתיישב אתנו ולהיות אתנו לעם אחד רק אם נָמוּל כל זכר, כפי שהם עושים.
\v 23 אז יהיו העדרים, הרכוש וכל הבהמות שלהם שייכים לנו. אם רק נסכים לעצתם הם יתיישבו בינינו".

\p
\v 24 התושבים הסכימו להצעת חמור ושכם בנו ומָלו את כל הזכרים בעיר.
\v 25 כעבור שלושה ימים, כשהגברים בעיר עדיין סבלו מכאבים, הצטיידו שני אחיה של דינה, שמעון ולוי, בחרבותיהם. הם תקפו את תושבי העיר שלא חשדו בדבר, והרגו את כל הגברים.
\v 26 גם את חמור ואת שכם בנו הרגו, ואז לקחו את דינה מבית שכם ויצאו.
\v 27 אחר כך בזזו בני יעקב את ההרוגים ואת העיר משום שתושבי העיר טימאו את אחותם.
\v 28 הם לקחו את הצאן, הבקר והחמורים של התושבים ואת כל מה שמצאו בעיר ובשדות.
\v 29 את כל הרכוש ואת כל מה שמצאו בבתים בזזו, ואת כל הילדים והנשים לקחו בשבי.

\p
\v 30 יעקב שמע על כך ואמר לשמעון וללוי: "הבאתם עליי רעה. גרמתם לי להיות שנוא על הכנענים והפריזים תושבי הארץ. אנחנו מעטים, ואם יתאחדו נגדי ויתקיפו אותי, ישמידו אותי ואת משפחתי".

\p
\v 31 "האם מותר לו להתייחס לאחותנו כמו אל זונה?!", אמרו.

\s1 יעקב שב לבית אל

\p
\c 35
\cp לה
\v 1 אלוהים אמר ליעקב: "לך לבית אל, התגורר שם והקם מזבח לָאל שנראה אליך כאשר ברחת מפני עשיו אחיך".

\p
\v 2 יעקב הכין את בני משפחתו ואת כל האנשים שהיו אתו: "סלקו מביניכם את כל האלילים, טהרו את גופכם והחליפו את בגדיכם.
\v 3 אנחנו עומדים לעלות לבית אל, שם אקים מזבח לאל שענה לתפילתי כשהייתי בצרה והיה אתי לאורך כל הדרך".
\v 4 הם נתנו לו את האלילים שהיו ברשותם ואת העגילים שענדו לאוזניהם. יעקב הטמין את כל מה שנתנו לו באדמה, מתחת לעץ האֵלָה שליד שכם.

\p
\v 5 אחר כך יצאו יעקב ואנשיו לדרך. פחד אלוהים נפל על תושבי הערים בסביבה, והם לא העזו לרדוף אחרי יעקב ובני משפחתו.

\p
\v 6 יעקב הגיע ללוּז (בית אל) שבארץ כנען, עם כל אנשיו.
\v 7 הוא בנה שם מזבח וקרא למקום אֵל בית אֵל, כי שם נגלה אליו אלוהים כאשר ברח מפני אחִיו.

\p
\v 8 דְבוֹרָה, המינקת של רבקה, מתה ונקברה לרגלי בית אל, מתחת לאלון. לכן קרא לו יעקב אַלוֹן בָּכוּת.

\p
\v 9 אחרי שהגיע יעקב מפדן ארם נראה אליו אלוהים פעם נוספת ובירך אותו.
\v 10 "שִמך יעקב. לא תיקָרא עוד יעקב כי אם ישראל", אמר אלוהים וקרא לו ישראל.
\v 11 "אני אֵל שַׁדַי. הִתרבה. עמים רבים יֵצאו ממך, ומצאצאיך יֵצאו מלכים.
\v 12 את הארץ שנתתי לאברהם וליצחק, אתן לך וגם לצאצאיך",
\v 13 הבטיח אלוהים, ואז עזב את יעקב לבדו.
\v 14 יעקב הציב מצבת זיכרון במקום שבו דיבר אליו אלוהים. המצבה הייתה מאבן. יעקב יצק עליה יין ושמן
\v 15 וקרא למקום שבו דיבר אליו אלוהים, בית אל.

\s1 מות רחל ומות יצחק

\p
\v 16 הם עזבו את בית אל, ובמרחק מה מאֶפְרָת ילדה רחל תינוק. הלידה הייתה קשה.
\v 17 כאשר התקשתה רחל ללדת אמרה לה המיילדת: "אל תדאגי, גם הפעם זה בן".
\v 18 לפני מותה הספיקה רחל לקרוא לילד בֶּן אוֹנִי, אבל אביו קרא לו בִּנְיָמִין.
\v 19 רחל מתה ונקברה בדרך לאפרת (בית לחם),
\v 20 ויעקב הציב מצבה על קברה. המצבה מסמנת את קברה של רחל עד היום.

\p
\v 21 ישראל המשיך בדרכו והקים את אוהלו מעבר למִגְדַל עֵדֶר.
\v 22 בזמן שישראל התגורר שם שכב ראובן עם בִּלהה, פילגש אביו, וישראל שמע על כך.

\p
ליעקב היו שנים עשר בנים.
\v 23 ראובן הבכור, שמעון, לוי, יהודה, יששכר וזבולון מלֵאָה,
\v 24 יוסף ובנימין מרחל,
\v 25 דן ונפתלי מבלהה שפחתה של רחל,
\v 26 גד ואשר מזלפה שפחתה של לאה. כל אלה בני יעקב שנולדו בפדן ארם.

\p
\v 27 יעקב הגיע אל יצחק אביו, אל מַמְרֵא שליד קריית ארבע (חברון). גם אברהם התגורר שם בעבר.
\v 28 יצחק חי מאה ושמונים שנה.
\v 29 הוא מת זקן ושְׂבַע ימים, ועשיו ויעקב בניו קברו אותו.

\s1 עשיו עוזב את כנען

\p
\c 36
\cp לו
\v 1 אלה תולדות עשיו שנקרא גם אֱדוֹם:
\v 2 עשיו לקח את נשותיו מבנות כנען, את עָדָה בת אֵילוֹן החִיתִי, את אָהֳלִיבָמָה בת עֲנָה בת צִבְעוֹן החִיוִוי,
\v 3 ואת בָּשְׂמַת בת ישמעאל אחותו של נְבָיוֹת.
\v 4 עדה ילדה לעשיו את אֱלִיפַז, בשמת ילדה את רְעוּאֵל,
\v 5 ואָהֳליבָמָה ילדה את יְעוּשׁ, את יַעְלָם ואת קוֹרַח. אלה הבנים שנולדו לעשיו בארץ כנען.

\p
\v 6 עשיו לקח את נשותיו, את בניו, את בנותיו ואת כל אנשי ביתו, את כל העדרים, את כל הבהמות שלו ואת כל הרכוש שצבר בארץ כנען ועזב את הארץ. הוא התרחק מיעקב אחיו
\v 7 כי רכושם של האחים היה רב כל כך שהם לא יכלו לגור יחד. הארץ שגרו בה לא יכלה לספק מזון לעדרים הרבים שלהם.
\v 8 עשיו (אֱדוֹם) התיישב בהר שֵׂעִיר.

\s1 תולדות עשיו

\p
\v 9 אלה תולדות עשיו, אבי האֱדוֹמִים שבהר שֵׂעיר:

\p
\v 10 אלה שמות בני עשיו: אֱלִיפַז בנה של עדה אשת עשיו, ורְעוּאֵל בנה של בשמת אשת עשיו.

\p
\v 11 בני אליפז: תֵימָן, אוֹמָר, צְפוֹ, גַעְתָם וקְנַז.
\v 12 לאליפז בן עשיו הייתה גם פילגש ושמה תִמְנַע. היא ילדה לאליפז את עֲמָלֵק. אלה צאצאי עדה אשת עשיו.

\p
\v 13 בני רעואל: נַחַת, זֶרַח, שַׁמָה ומִיזָה. אלה צאצאי בשמת אשת עשיו.

\p
\v 14 אלה הבנים שאָהֳלִיבָמָה בת עֲנָה בת צִבעוֹן אשת עשיו ילדה לעשיו: יְעוּשׁ, יַעְלָם וקוֹרַח.

\p
\v 15 אלה ראשי השבטים מבני עשיו, בני אליפז בכור עשיו: תֵימָן, אוֹמָר, צְפוֹ, קְנַז,
\v 16 קוֹרַח, גַעְתָם ועֲמָלֵק. אלה ראשי השבטים מבני אליפז שחיו באֱדוֹם. אלה צאצאי עדה.

\p
\v 17 אלה בני רעואל בן עשיו: נַחַת, זֶרַח, שַׁמָה ומִיזָה. אלה ראשי השבטים מבני רעואל שחיו באדום. אלה צאצאי בָּשְׂמַת אשת עשיו.

\p
\v 18 אלה בני אָהֳליבָמָה אשת עשיו: יְעוּשׁ, יַעְלָם וקוֹרַח. אלה ראשי השבטים מבני אָהֳליבָמָה בת עֲנָה אשת עשיו.
\v 19 אלה בני עשיו (אֱדוֹם) ואלה ראשי השבטים שלהם.

\s1 בני שעיר

\p
\v 20 אלה בני שֵׂעיר החוֹרי שחיו בארץ: לוֹטָן, שׁוֹבָל, צִבְעוֹן, עֲנָה,
\v 21 דִישׁוֹן, אֵצֶר ודִישָׁן. אלה ראשי השבטים החורים בני שעיר שחיו באֱדום.

\p
\v 22 בני לוטן: חוֹרִי והֵימָם. ללוטן הייתה אחות ושמה תִמְנַע.

\p
\v 23 בני שובל: עַלְוָון, מָנַחַת, עֵיבָל, שְׁפוֹ ואוֹנָם

\p
\v 24 בני צבעון: אַיָה ועֲנָה. זהו עֲנָה שמצא את המים במדבר כאשר רעה את החמורים של צבעון אביו.

\p
\v 25 בני ענה: דִישׁוֹן ואָהֳלִיבָמָה בת ענה

\p
\v 26 בני דישון: חֶמְדָן, אֶשְׁבָּן, יִתְרָן וכְּרָן

\p
\v 27 בני אצר: בִּלְהָן, זַעֲוָון ועֲקָן

\p
\v 28 בני דישן: עוּץ ואֲרָן

\p
\v 29 אלה ראשי השבטים החוֹרים: לוֹטָן, שׁוֹבָל, צִבְעוֹן, עֲנָה,
\v 30 דִישׁוֹן, אֵצֶר ודִישָׁן. אלה ראשי השבטים החוֹרים לפי שבטיהם בארץ שעיר.

\s1 מלכי אדום

\p
\v 31 אלה המלכים שמלכו באֱדוֹם לפני שמָלך מֶלך כלשהו על בני ישראל:
\v 32 בֶּלַע בן בְּעוֹר מָלך באדום ושם עירו דִנְהָבָה.
\v 33 כאשר מת בלע מלך במקומו יוֹבָב בן זֶרַח מבָּצְרָה.
\v 34 כאשר מת יובב מלך במקומו חוּשָׁם מתֵימָן.
\v 35 כאשר מת חושם מלך במקומו הֲדַד בן בְּדַד שניצח את מִדיָין בשדה מואב. שם עירו עֲוִוית.
\v 36 כאשר מת הֲדַד מלך במקומו שַׂמְלָה ממַשְׂרֵקָה.
\v 37 כאשר מת שַׂמלה מלך במקומו שָׁאוּל מרחובות הנהר.
\v 38 כאשר מת שאול מלך במקומו בַּעַל חָנָן בן עַכְבּוֹר.
\v 39 כאשר מת בעל חנן בן עכבור מלך במקומו הֲדַר. שם עירו פָּעוּ ושם אשתו מְהֵיטַבְאֵל בת מַטְרֵד, בת מֵי זהב.

\p
\v 40 אלה שמות ראשי השבטים מבני עשיו לפי שבטיהם ומקום מגוריהם: תִמְנַע, עַלְוָוה, יְתֵת,
\v 41 אָהֳלִיבָמָה, אֵלָה, פִּינוֹן,
\v 42 קְנַז, תֵימָן, מִבְצָר,
\v 43 מַגְדִיאֵל ועִירָם. אלה ראשי השבטים של אֱדוֹם לפי מקום מגוריהם בארצות שבהן התיישבו. זהו עשיו אבי האֱדוֹמים.

\s1 חלומות יוסף

\p
\c 37
\cp לז
\v 1 יעקב התיישב בארץ כנען שאביו התגורר בה.
\v 2 אלה קורות יעקב: יוסף היה בן שבע עשרה כשרעה את הצאן עם אֶחיו, בני בִּלהה וזִלפה נשות אביו. הוא סיפר לאביו דברים רעים על אֶחיו.
\v 3 ישראל אהב את יוסף יותר מאשר את בניו האחרים כי היה זקן כשנולד יוסף. הוא עשה ליוסף כתונת פסים.
\v 4 אחֵי יוסף ראו שאביהם אוהב את יוסף יותר מכל אֶחיו. משום כך שנאו אותו ולא יכלו לדבר אליו בלי לכעוס.

\p
\v 5 יוסף חלם וסיפר את חלומו לאֶחיו. הם שנאו אותו בשל כך עוד יותר.
\v 6 "שִמעו מה חלמתי", אמר להם.
\v 7 "היינו בשדה וקשרנו שיבולים לאלומות. לפתע נעמדה האלומה שלי, וכל האלומות האחרות הסתדרו סביבה והשתחוו לה".

\p
\v 8 "האמנם אתה תמלוך עלינו? האם תמשול בנו?", שאלו אֶחיו ושנאו אותו עוד יותר בגלל חלומותיו ובגלל הדברים שאמר.

\p
\v 9 יוסף חלם חלום נוסף וגם אותו סיפר לאֶחיו: "חלמתי עוד חלום. הפעם ראיתי את השמש, את הירח ואת אחד עשר הכוכבים משתחווים לי".

\p
\v 10 לאחר שסיפר זאת לאביו ולאֶחיו גער בו האב ואמר: "מה החלום הזה שחלמת?! האם באמת אני, אמך ואחֶיך נבוא להשתחוות לפניך ארצה?".

\p
\v 11 האחים קינאו ביוסף, אך אביו זכר את הדברים בלבו.

\s1 האחים מוכרים את יוסף

\p
\v 12 אחֵי יוסף הלכו לרעות את צאן אביהם בשכם.
\v 13 "אחיך רועים בשכם", אמר ישראל ליוסף. "אשלח אותך אליהם".

\p
"כן, אבי", אמר יוסף.

\p
\v 14 "לך בבקשה וראה מה שלום אחֶיך ומה שלום הצאן, וחזור לספר לי", אמר ישראל.

\p
יוסף יצא מעמק חברון והגיע לשכם, שם חיפש את אֶחיו בשדה.
\v 15 ראה אותו איש אחד מסתובב בשדה ושאל: "מה אתה מחפש?".

\p
\v 16 "אני מחפש את אחיי. אמור לי בבקשה, איפה הם רועים?", אמר יוסף.

\p
\v 17 "הם הלכו מכאן. שמעתי אותם אומרים: 'בואו נלך לדותן' ", אמר האיש.

\p
\v 18 האחים ראו אותו מרחוק ולפני שהתקרב תכננו להרוג אותו.
\v 19 "הנה בא החולֵם הזה", אמרו איש לאחִיו.
\v 20 "בואו נהרוג אותו, נשליך את גופתו לאחד הבורות ונאמר שחיה רעה טרפה אותו. אז נראה אם חלומותיו יתגשמו!".

\p
\v 21 ראובן שמע את אֶחיו והחליט להציל את יוסף. "לא נהרוג אותו", חשב, ואמר להם:
\v 22 "אל תרצחו! השליכו אותו אל הבור הזה אשר במדבר, אבל אל תפגעו בו". כך התכוון להציל את יוסף מאֶחיו ולהחזיר אותו לאביו.

\p
\v 23 כאשר הגיע יוסף לאֶחיו, הם פשטו מעליו את כתונת הפסים שלבש
\v 24 והשליכו אותו לבור ריק ממים.
\v 25 אחר כך ישבו לאכול. לפתע ראו שיירת ישמעאלים בדרך מגִלעד למצריים. הגמלים נשאו בְּשָׂמים וצמחי מרפא.

\p
\v 26 "מה נרוויח מכך שנהרוג את אחינו ונסתיר את העובדה שרצחנו אותו?", אמר יהודה לאֶחיו.
\v 27 "בואו נמכור אותו לישמעאלים ולא נפגע בו - הוא הרי אחינו ובן משפחתנו".

\p
האחים הסכימו.
\v 28 כאשר התקרבו הסוחרים המִדיָינים, העלו האחים את יוסף מהבור ומכרו להם אותו בעשרים שקלי כסף. הסוחרים הביאו את יוסף למצריים.

\p
\v 29 בינתיים חזר ראובן אל הבור, והנה יוסף איננו! ראובן קרע את בגדיו,
\v 30 חזר אל אֶחיו ואמר: "הילד איננו! מה אעשה?".
\v 31 האחים שחטו תיִש, טבלו את כתונת יוסף בדמו,
\v 32 ושלחו אותה אל אביהם עם הודעה: "מצאנו את זה. אמור לנו אם זו כתונת בנך או לא".
\v 33 יעקב זיהה את הכותונת וקרא: "זו כתונת בני! חיה רעה אכלה אותו. יוסף ודאי נטרף!".
\v 34 יעקב קרע את בגדיו, לבש בגדי אבל והתאבל על בנו ימים רבים.
\v 35 כל בניו ובנותיו ניסו לנחם אותו, אך הוא סירב להתנחם. "אתאבל על בני עד שאמות", אמר יעקב והמשיך לבכות על מות בנו.

\p
\v 36 כשהגיעו המִדיינים למצריים מכרו את יוסף לפוֹטִיפַר, מפקד משמר פַּרְעֹה.

\s1 יהודה ובניו

\p
\c 38
\cp לח
\v 1 באותה עת עזב יהודה את אֶחיו וירד להתגורר ליד איש מעֲדוּלָם ושמו חִירָה.
\v 2 שם פגש את בתו של שׁוּעַ הכנעני ולקח אותה לאישה. הוא שכב אתה,
\v 3 והיא הרתה לו וילדה בן. יהודה קרא לבן עֵר.
\v 4 האשה הרתה שוב, ילדה עוד בן והוא קרא לו אוֹנָן.
\v 5 לבן השלישי קרא שֵׁלָה (היא ילדה אותו בכְזִיב).
\v 6 יהודה לקח לער בנו הבכור אישה ושמה תָמָר.
\v 7 ער, בכורו של יהודה, היה רע בעיני ה', לכן ה' המית אותו.

\p
\v 8 יהודה אמר לאונן: "שכב עם אשת אחִיך ומלא את חובתך להוליד לו צאצא".
\v 9 אונן ידע שהילד שיוולד לא יהיה שלו, לכן שפך את זרעו ארצה כששכב עם אשת אחיו, כדי שלא יהיה לאחיו צאצא ממנו.
\v 10 מעשה זה היה רע בעיני ה', משום כך המית גם את אונן.
\v 11 יהודה אמר לתמר כלתו: "הישארי כאלמנה בבית אביך עד ששֵׁלָה בני יגדל", כי חשש שגם שלה ימות כפי שמתו אֶחיו. תמר הלכה לגור בבית אביה.

\p
\v 12 אחרי ימים רבים מתה בת שוע, אשת יהודה. כאשר סיים יהודה להתאבל עליה, עלה לתִמְנָה עם חברו חירה מעדולם אל האנשים שגזזו את צאנו.

\p
\v 13 "חמִיךְ עולה לתמנה לגזוז את צאנו", נֶאמר לתמר.
\v 14 תמר הסירה את בגדי האלמנוּת, התעטפה בצעיף, כיסתה את פניה וישבה בפתח עֵינַיִים שבדרך לתמנה. תמר עשתה זאת כי ראתה שאף על פי ששֵלה גדל, היא לא ניתנה לו לאישה.
\v 15 יהודה ראה אותה וחשב שהיא זונה כי כיסתה את פניה.
\v 16 הוא סטה מהדרך, ניגש אליה ואמר: "בואי ואשכב אתך", כי לא ידע שהיא כלתו. ‏

\p
"מה תיתן לי בתמורה?", שאלה.

\p
\v 17 "אשלח לך גדי מהצאן".

\p
"תן לי בינתיים עירבון", דרשה תמר.

\p
\v 18 "איזה עירבון אתן לך?".

\p
"את החותמת שלך, את החוט שהיא קשורה אליו ואת המטה שבידך", השיבה.

\p
יהודה נתן לה את מה שביקשה ואז שכב אִתה והיא הרתה.
\v 19 תמר עזבה את המקום, הסירה את צעיפה ולבשה את בגדי האלמנוּת.
\v 20 יהודה ביקש מחברו העֲדוּלָמִי להביא לאישה את הגדי ולקחת ממנה את העירבון, אבל חירה לא מצא אותה.

\p
\v 21 "איפה הזונה שישבה בעֵינַיִים על הדרך?", שאל חירה את אנשי המקום.

\p
"לא הייתה כאן זונה", השיבו.

\p
\v 22 חירה שב ליהודה ואמר: "לא מצאתי אותה וגם תושבי המקום אמרו שלא הייתה שם זונה".

\p
\v 23 יהודה אמר: "מוטב שתשמור את העירבון לעצמה כדי שלא ילעגו לנו. אחרי הכול שלחתי אליה את הגדי הזה, אבל אתה לא מצאת אותה".

\p
\v 24 כעבור שלושה חודשים אמרו ליהודה: "תמר כלתך שכבה עם גבר והרתה".

\p
"הוציאו אותה מביתה ושִרפו אותה", אמר יהודה.

\p
\v 25 כאשר הוציאו אותה שלחה תמר הודעה לחָמִיהָ: "אני הרה לאיש שחפצים אלה שייכים לו. זַהה בבקשה את החותמת, החוט והמטה האלה".

\p
\v 26 יהודה זיהה את החפצים. "היא יותר צדיקה ממני, כי לא נתתי אותה לשֵלה בני", אמר ולא שכב אתה עוד.

\p
\v 27 כאשר ילדה תמר, התברר שהיו בבטנה תאומים.
\v 28 בזמן הלידה הוציא האחד את ידו. המיילדת קשרה לידו חוט אדום ואמרה: "זה יָצא ראשון",
\v 29 אבל התינוק החזיר את ידו ואחיו יצא לפניו. אז אמרה המיילדת: "מה אתה מתפרץ?!". לכן נקרא הראשון פֶּרֶץ.
\v 30 אחריו יצא אחיו, והחוט האדום על ידו, לכן נקרא זֶרַח.

\s1 יוסף בבית פוטיפר

\p
\c 39
\cp לט
\v 1 יוסף הובא למצריים ופוֹטִיפַר קנה אותו מהישמעאלים שהביאו אותו לשם. פוטיפר היה מצרי, אחד משרי פרעה, ושימש כמפקד המשמר שלו.
\v 2 יוסף הצליח בבית אדונו המצרי כיוון שה' היה אתו.
\v 3 אדונו ראה שה' עם יוסף ושבכל מעשיו גורם לו ה' להצליח.
\v 4 יוסף מצא חן בעיני אדונו והיה למשרתו האישי. פוטיפר מינה אותו לנהל את ביתו והפקיד בידיו את האחריות על כל רכושו.
\v 5 מאז מינה אותו פוטיפר לנהל את ביתו ומסר לו את האחריות על כל רכושו, בירך ה' את בית המצרי בגלל יוסף. ברכת ה' הייתה על כל מה שהיה לפוטיפר, גם בבית וגם בשדה.
\v 6 פוטיפר מסר בידי יוסף את כל מה שהיה לו ולא התעניין בְּדבר חוץ מהאוכל שאכל.

\p
יוסף היה בחור מאוד יפה.
\v 7 לאחר זמן מה אשת פוטיפר שָׂמה לב ליוסף.

\p
"שכב אתי!", אמרה לו,
\v 8 אבל יוסף סירב ואמר לאשת אדונו: "אדונִי אינו בודק את מעשיי בביתו. הוא מסר בידי את האחריות לכל רכושו.
\v 9 אף אחד אינו חשוב ממני בבית הזה, ואדוני לא מנע ממני דבר חוץ ממך, כי את אשתו. איך אוכל לעשות רעה גדולה כזאת ולחטוא לאלוהים?".

\p
\v 10 אף על פי שביקשה ממנו יום יום, לא שמע לה יוסף ולא הסכים לשכב אִתה ולהיות עִמה.
\v 11 באחד הימים בא יוסף למלא את תפקידו כשאיש מאנשי הבית לא היה בבית.
\v 12 אשת פוטיפר תפסה בבגדו ואמרה: "שכב אתי!". יוסף השאיר את בגדו בידה וברח החוצה.
\v 13 כשראתה אשת פוטיפר שיוסף השאיר את בגדו בידה וברח החוצה,
\v 14 קראה לאנשי הבית ואמרה להם: "ראו, הֵביאו אלינו את האיש העברי כדי לבייש אותנו. הוא ניסה לשכב אתי, אבל צעקתי בקול רם.
\v 15 כששמע שהרמתי את קולי, עזב את בגדו אצלי וברח החוצה".
\v 16 האישה השאירה את בגדו של יוסף אצלה עד שבא בעלה הביתה,
\v 17 ואז חזרה על דבריה: "העבד העברי שהבאת לנו בא אליי כדי לבייש אותי.
\v 18 כאשר הרמתי את קולי בצעקה, עזב את בגדו וברח החוצה".

\p
\v 19 פוטיפר שמע את דברי אשתו שאמרה: "כך וכך עשה לי עבדך", וכעס מאוד.
\v 20 הוא תפס את יוסף וכלא אותו בבית הסוהר שאסרו בו את אסירי המלך. כך הגיע יוסף לבית הסוהר.

\s1 יוסף בבית הסוהר

\p
\v 21 ה' היה עם יוסף ובחסדו גרם לכך שיוסף ימצא חן בעיני מפקד בית הסוהר.
\v 22 המפקד מינה את יוסף על כל האסירים ויוסף היה אחראי לכל מעשיהם.
\v 23 אף מפקד בבית הסוהר לא השגיח על יוסף כיוון שה' היה אתו וגרם לו להצליח בכל מעשיו.

\p
\c 40
\cp מ
\v 1 כעבור זמן מה חטאו שר המשקאות ושר האופים של מלך מצריים כלפי אדונם, מלך מצריים.
\v 2 פרעה כעס מאוד על שני שריו, על שר המשקאות ועל שר האופים.
\v 3 הוא שלח אותם לבית הסוהר שבבית מפקד המשמר, לאותו מקום שיוסף היה אסור בו.
\v 4 מפקד המשמר מינה את יוסף לשרת את השניים שהיו זמן מה במאסר.
\v 5 לילה אחד חלמו שר המשקאות ושר האופים. לכל חלום היה פתרון משלו.
\v 6 בבוקר בא יוסף וראה שהם מודאגים.

\p
\v 7 "מדוע אתם נראים מודאגים היום?", שאל את שרי פרעה.

\p
\v 8 "חלמנו ואין מי שיפתור את החלום", השיבו.

\p
"הלוא לאלוהים יש פתרונות", אמר יוסף. "סַפרו לי בבקשה מה חלמתם".

\p
\v 9 שר המשקאות סיפר את חלומו ליוסף: "בחלומי ראיתי גפן
\v 10 ולה שלושה ענפים. הגפן פרחה ומפרחיה יצאו אשכולות ענבים בשלים.
\v 11 כוס פרעה הייתה בידי. לקחתי את הענבים, סחטתי אותם אל כוס פרעה ושמתי אותה בידו".

\p
\v 12 "זה הפתרון", אמר יוסף, "שלושת הענפים הם שלושה ימים.
\v 13 בעוד שלושה ימים יעניק לך פרעה כבוד ויחזיר אותך לתפקידך. אתה תשוב להגיש לפרעה את כוסו כפי שעשית קודם, כשהיית שר המשקאות שלו.
\v 14 כאשר יוטב לך, אני מבקש שתיטיב אתי ותזכור אותי. סַפר עליי לפרעה כדי שיוציא אותי מהבית הזה,
\v 15 כי נגנבתי מארץ העברים, וגם פה במצריים לא עשיתי דבר, ובכל זאת שמו אותי בבית הסוהר".

\p
\v 16 שר האופים ראה שיוסף פתר את החלום לטובת שר המשקאות ואמר: "גם אני חלמתי, ובחלומי היו שלושה סלים על ראשי.
\v 17 בסל העליון היו דברי מאפה מכל סוג שהמלך נוהג לאכול. לפתע באו עופות ואכלו מהסל שעל ראשי".

\p
\v 18 "זה הפתרון", אמר יוסף, "שלושת הסלים הם שלושה ימים.
\v 19 בעוד שלושה ימים יסיר פרעה את ראשך מעליך, יתלה אותך על עץ והעופות יאכלו את בשרך".

\p
\v 20 כעבור שלושה ימים חגג פרעה את יום הולדתו וערך מִשתה לכל שריו. בין המוזמנים היו גם שר המשקאות ושר האופים.
\v 21 את שר המשקאות החזיר לתפקידו והוא הגיש שוב את הכוס לפרעה,
\v 22 ואת שר האופים תלה, כפי שאמר יוסף.
\v 23 אבל שר המשקאות לא זכר את יוסף.

\s1 יוסף פותר את חלומות פרעה

\p
\c 41
\cp מא
\v 1 כעבור שנתיים חלם פרעה שהוא עומד על שפת הנהר.
\v 2 לפתע עלו מהנהר שבע פרות יפות ושמנות ורעו בשדה.
\v 3 אחריהן עלו מהנהר שבע פרות אחרות, עלובות מראה ורזות, ונעמדו על שפת הנהר ליד הפרות השמנות.
\v 4 הפרות עלובות המראה והרזות אכלו את הפרות היפות והשמנות. פרעה התעורר.
\v 5 הוא נרדם ושוב חלם. בחלומו ראה שבע שיבולים בריאות וטובות צומחות על אותו קנה.
\v 6 אחריהן צמחו שבע שיבולים דקות ויבשות בגלל השרב.
\v 7 השיבולים הדקות בלעו את שבע השיבולים הבריאות והמלאות. פרעה התעורר לפתע והבין שהיה זה חלום.

\p
\v 8 בבוקר היה פרעה מודאג. הוא קרא לכל קוסמי מצריים וחכמיה וסיפר להם את חלומותיו, אך איש לא יכול לפתור אותם.
\v 9 אז אמר שר המשקאות לפרעה: "אני מזכיר לך היום את חטאיי.
\v 10 פעם כעס פרעה על שריו ואסר אותי ואת שר האופים בבית מפקד המשמר.
\v 11 לילה אחד חלם כל אחד מאתנו, ולכל חלום היה פתרון משלו.

\p
\v 12 היה אתנו נער עברי, עבד של מפקד המשמר. סיפרנו לו על חלומותינו, והוא פתר לכל אחד מאתנו את חלומו.
\v 13 מה שאמר באמת קרה. אותי החזיר פרעה לתפקידי, ואת שר האופים תלה".

\p
\v 14 פרעה ציווה להביא אליו את יוסף. יוסף הוּצא במהירות מבית הסוהר, התגלח, החליף בגדים ובא אל פרעה.

\p
\v 15 "חלמתי חלום ואין מי שיפתור לי אותו", אמר פרעה ליוסף. "שמעתי שאם אתה שומע חלום, אתה יכול לפתור אותו".

\p
\v 16 "אני איני יכול", השיב יוסף, "אבל אלוהים ייתן לך את הפתרון שאתה מחפש".

\p
\v 17 פרעה סיפר ליוסף: "בחלומי עמדתי על שפת הנהר.
\v 18 לפתע עלו מהנהר שבע פרות שמנות ויפות מראה ורעו בשדה.
\v 19 אחריהן עלו שבע פרות אחרות, עלובות מראה ורזות מאוד. עלובות כמוהן לא ראיתי בכל ארץ מצריים.
\v 20 הפרות הרזות והעלובות אכלו את שבע הפרות הראשונות, השמנות.
\v 21 הן בלעו את הפרות אך לא נראה עליהן שבלעו אותן, כי הן נשארו רזות ועלובות כפי שהיו בתחילה. התעוררתי
\v 22 ואחר כך ראיתי בחלומי שבע שיבולים מלאות וטובות צומחות על אותו קנה.
\v 23 אחריהן צמחו שבע שיבולים דקיקות ויבשות בגלל השרב.
\v 24 השיבולים הדקות בלעו את שבע השיבולים הטובות. סיפרתי את חלומותיי לקוסמים שלי אך איש לא יכול לפתור לי אותם".

\p
\v 25 יוסף השיב: "שני החלומות הם בעצם אותו חלום. אלוהים גילה לפרעה מה הוא עומד לעשות.
\v 26 שבע הפרות השמנות הן שבע שנים ושבע השיבולים הטובות הן שבע שנים. זהו בעצם חלום אחד.
\v 27 שבע הפרות הרזות והעלובות שעלו אחרי הפרות השמנות הן שבע שנים. ושבע השיבולים הדקיקות והיבשות בגלל השרב יהיו שבע שנות רעב.
\v 28 כפי שאמרתי לפרעה - אלוהים הראה לפרעה מה הוא עומד לעשות. 
\v 29 בשבע השנים הבאות יהיה שׂוֹבע גדול בכל ארץ מצריים.
\v 30 אחריהן יבואו שבע שנות רעב שישכיחו את כל השובע שהיה, והרעב ימית כל חי בארץ.
\v 31 איש לא יזכור מהו שובע בגלל הרעב הכבד.
\v 32 החלום חזר פעמיים כדי לומר לפרעה שהדבר אכן מאלוהים, ושאלוהים יקיים אותו בקרוב.
\v 33 עכשיו על פרעה לחפש איש נבון וחכם ולהפקיד אותו על ארץ מצריים.
\v 34 פרעה צריך לדאוג שאותו איש יְמַנֶה פַּקָחים על הארץ כדי שייקחו חמישית מכל יבול מצריים בשבע שנות השובע.
\v 35 במשך השנים הטובות שיבואו יאספו הפקחים את כל האוכל, יאגרו גרעיני תבואה בפיקוח פרעה וישמרו אותם בערים השונות.
\v 36 האוכל יישמר עבור תושבי הארץ לשבע שנות הרעב שעומדות לבוא על מצריים, כדי שתושבי הארץ לא ימותו מרעב".

\p
\v 37 הצעתו של יוסף מצאה חן בעיני פרעה ובעיני שריו.
\v 38 "האם נמצא איש כזה שרוח אלוהים בו?", שאל פרעה את שריו,
\v 39 וליוסף אמר: "כיוון שאלוהים גילה לך את כל הדברים האלה, ברור שאין עוד איש נבון וחכם כמוך.
\v 40 אתה תהיה ממונה על ביתי, וכל בני עמי יהיו חייבים להישמע לך. רק אני, המלך, אהיה מכובד ממך.
\v 41 אני מפקיד אותך על כל מצריים".

\p
\v 42 פרעה הסיר מידו את טבעתו וענד אותה על יד יוסף. הוא גם הלביש את יוסף בבגדי מלכות וענד לצווארו את תכשיט הזהב.
\v 43 אחר כך הרכיב את יוסף במרכבת העוזר הראשי של המלך וציווה שחיילים ירוצו לפניו ויקראו: "כִּרעו ברך!". כך מסר פרעה ליוסף את השלטון על כל מצריים.
\v 44 "אני, פרעה, מצווה שבלי רשותך איש לא יעשה דבר בכל מצריים", אמר.
\v 45 פרעה קרא ליוסף צָפְנַת פְַּעְנֵחַ ונתן לו לאישה את אָסְנַת בת פּוֹטִי פֶרַע, כוהן אוֹן. יוסף משל על כל מצריים.

\p
\v 46 כשהחל יוסף לשרת את פרעה מלך מצריים היה בן שלושים. הוא נפרד מפרעה וסייר בכל ארץ מצריים.
\v 47 בשבע שנות השובע נתנה הארץ יבול רב.
\v 48 יוסף אסף את כל התבואה שהייתה במצריים במשך שבע השנים ואגר אותה בערים. בכל עיר נאסף יבול השדות שסביבה.
\v 49 יוסף צבר גרעיני תבואה רבים כמספר הגרגרים בחול הים. כל כך רבים היו עד שהפסיק לספור אותם כי כבר לא ניתן לספור אותם.

\p
\v 50 לפני שהחלו שנות הרעב נולדו ליוסף שני בנים מאסנת בת פוטי פרע, כוהן און.
\v 51 לבכור קרא יוסף מְנַשֶׁה כי אמר: "אלוהים נָשָׁה [השכיח] את כל צרותיי ואת כל בית אבי".
\v 52 לבן השני קרא אֶפְרַיִם כי אמר: "אלוהים גרם לי להיות פורה בארץ שסבלתי בה".
\v 53 שבע שנות השובע שהיו במצריים תמו,
\v 54 ושבע שנות הרעב החלו כפי שאמר יוסף. בכל האזור היה רעב, רק בארץ מצריים היה אוכל.
\v 55 הרעב התפשט בכל מצריים והתושבים התחננו אל פרעה שיספק להם מזון. "לכו ליוסף ועשו מה שיאמר לכם", השיב פרעה לעם.
\v 56 הרעב היה בכל האזור. יוסף פתח את אסמי התבואה וסיפק מזון למצרים כי הרעב במצריים הלך והחמיר.
\v 57 מכל האזור באו אנשים למצריים כדי לקנות מזון מיוסף, כי היה רעב כבד בכל האזור.

\s1 יוסף פוגש את אחיו

\p
\c 42
\cp מב
\v 1 יעקב שמע שבמצריים יש תבואה ואמר לבניו: "למה אתם עומדים ומביטים זה בזה?
\v 2 שמעתי שבמצריים יש תבואה. רדו למצריים וקנו לנו משם אוכל כדי שלא נמות".
\v 3 אחֵי יוסף, עשרה במספר, ירדו לקנות תבואה במצריים.
\v 4 את בנימין, אחיו של יוסף, לא שלח יעקב עם האחים כי אמר: "שלא יקרה לו אסון".

\p
\v 5 בני ישראל הגיעו למצריים עם עוד אנשים שבאו לקנות אוכל, כי היה רעב בארץ כנען.
\v 6 יוסף היה השליט במצריים, והוא שמכר תבואה לכל העם. אֶחיו באו אליו והשתחוו לפניו ארצה.
\v 7 יוסף זיהה את אֶחיו אך העמיד פני זר ודיבר אִתם בקשיחות.

\p
"מאין באתם?", שאל.

\p
"מארץ כנען, כדי לקנות אוכל", השיבו.

\p
\v 8 יוסף זיהה את אֶחיו, אך הם לא זיהו אותו.
\v 9 הוא נזכר בחלומות שחלם עליהם.

\p
"אתם מרגלים! באתם לגלות איפה הארץ אינה מוגנת!", אמר להם.

\p
\v 10 "לא אדוני", ענו האחים. "עבדיך באו לקנות אוכל.
\v 11 כולנו בנים לאותו אב. אנחנו אנשים ישרים, איננו מרגלים!".

\p
\v 12 "לא", התעקש יוסף, "באתם לגלות איפה הארץ אינה מוגנת!".

\p
\v 13 "שנים עשר אחים אנחנו, כולנו בנים לאותו איש שחי בכנען. האח הצעיר נמצא עכשיו עם אבינו ואח אחד איננו", אמרו.

\p
\v 14 "כמו שאמרתי לכם, אתם מרגלים!", אמר יוסף.
\v 15 "אני נשבע בחיי פרעה שלא תצאו מכאן עד שיבוא לכאן אחיכם הצעיר. בכך אבחן אתכם.
\v 16 שִלחו אחד מכם להביא את אחִיכם, ואתם שְבו במעצר כדי שאוכל לבחון אם דיברתם אמת. ואם לא, אני נשבע בחיי פרעה שאתם מרגלים", אמר יוסף
\v 17 ועצר אותם לשלושה ימים.

\p
\v 18 כעבור שלושה ימים אמר להם: "עשו כדבריי ולא תמותו! אני מכבד את אלוהים.
\v 19 אם אתם דוברי אמת, יישאר אחד מכם בבית המעצר שאתם עצורים בו, ואתם, לכו להביא אוכל לבני משפחותיכם הרעבים.
\v 20 רק אם תביאו אליי את אחיכם הצעיר אדע שדיברתם אמת, ולא תמותו". האחים עשו כדבריו.

\p
\v 21 "אנחנו אשמים במה שעשינו לאחִינו", אמרו האחים זה לזה. "ראינו אותו בצרה. הוא התחנן אלינו, אבל לא שמענו לו, לכן באה עלינו הצרה הזאת".

\p
\v 22 "הרי אמרתי לכם לא לפגוע בנער, אבל לא שמעתם בקולי", אמר ראובן. "עכשיו אנחנו משלמים על מעשנו".

\p
\v 23 הם לא ידעו שיוסף מבין, כי המתרגם תִרגם את דבריהם.
\v 24 יוסף התרחק מהם ובכה. אחר כך חזר, דיבר אליהם, לקח את שמעון ואסר אותו לעיניהם.
\v 25 יוסף ציווה למלא את שקיהם בתבואה, להחזיר לשק של כל אחד מהם את כספו ולתת להם צידה לדרך, וכך היה.
\v 26 האחים העמיסו את התבואה על חמוריהם ועזבו את המקום.
\v 27 כשעצרו ללינת לילה פתח אחד האחים את שקו כדי לתת מזון לחמורו וגילה את כספו מונח בפתח השק.

\p
\v 28 "כספי הוחזר לי!", אמר לאֶחיו. "הכסף נמצא בשק!".

\p
האחים נבהלו מאוד ואמרו זה לזה בפחד: "מה עשה לנו אלוהים?!".

\p
\v 29 כשהגיעו האחים אל יעקב אביהם בארץ כנען, סיפרו לו את כל מה שקרה להם.
\v 30 "השליט של אותה ארץ דיבר אתנו בקשיחות והתייחס אלינו כמו אל מרגלים שבאו לרגל בארצו.
\v 31 אמרנו לו: 'אנחנו אנשים ישרים, איננו מרגלים!
\v 32 שנים עשר אחים אנחנו, בנים לאותו אב. אח אחד איננו, והצעיר נשאר עם אבינו בכנען'.
\v 33 אבל האיש, שליט הארץ ההיא, אמר לנו, 'כך אדע שאתם דוברי אמת: השאירו אצלי את אחד האחים, קחו אוכל לבני משפחותיכם הרעבים ולכו.
\v 34 הָביאו אליי את אחיכם הצעיר ואז אדע שאינכם מרגלים אלא אנשים ישרים. אתן לכם את אחִיכם ותוכלו לעסוק במסחר בארץ' ".

\p
\v 35 האחים החלו לרוקן את שקיהם והנה כל אח מצא את כספו בשקו. כשראו האחים ואביהם את הכסף, הם נבהלו.

\p
\v 36 "בגללכם איבדתי את בניי!", אמר יעקב אביהם. "יוסף איננו, שמעון איננו - ועכשיו אתם רוצים לקחת גם את בנימין?! כל הצרות באות עליי".

\p
\v 37 "הרוג את שני בניי אם לא אחזיר לך את בנימין", אמר ראובן לאביו. "הרשה לי לקחת אותו ואני מבטיח להחזיר לך אותו".

\p
\v 38 יעקב השיב: "בני לא יֵרד אתכם למצריים! אחיו כבר מת ורק הוא נשאר. אם יקרה לו אסון בדרך שתלכו בה, אמות בזקנתי מרב צער".

\s1 האחים חוזרים למצריים

\p
\c 43
\cp מג
\v 1 הרעב בארץ היה כבד.
\v 2 לאחר שסיימו אחי יוסף לאכול את כל התבואה שהביאו ממצריים אמר להם אביהם: "לכו שוב לקנות לנו מעט אוכל".

\p
\v 3 יהודה פנה לאביו ואמר: "האיש הזהיר אותנו בתוקף, 'אל תופיעו לפניי אלא אם אחִיכם אִתכם'.
\v 4 אם תשלח אתנו את אחִינו, נרד לקנות לך אוכל.
\v 5 אך אם לא תשלח אותו אתנו לא נרד כי האיש אמר לנו, 'אל תופיעו לפניי אלא אם אחִיכם אִתכם' ".

\p
\v 6 "למה הבאתם עליי את הצרה הזאת וסיפרתם לאיש שיש לכם עוד אח?", שאל ישראל.

\p
\v 7 האחים השיבו: "האיש שאל עלינו ועל בני משפחתנו. 'האם אביכם עדיין חי? האם יש לכם עוד אח?', ואנחנו סיפרנו לו את האמת. האם ידענו שיאמר, 'הביאו לכאן את אחִיכם'?".

\p
\v 8 יהודה אמר לישראל אביו: "שְלח את הנער אתי ונלך כדי שאנחנו, אתה וילדינו לא נמות.
\v 9 אני אחראי לשלום הנער. ממני תדרוש אותו. אם לא אחזיר אותו ואציג אותו לפניך, אשא באשמה כל חיי.
\v 10 לולא התעכבנו עד עכשיו היינו מספיקים ללכת ולחזור פעמיים".
\v 11 "אם כך אין ברירה. עשו כדבריי", אמר ישראל אביהם. "קחו בשקיכם ממיטב תוצרת הארץ ותנו לאיש במתנה מעט צמחי מרפא, מעט דבש, מיני בשמים, אגוזים ושקדים.
\v 12 קחו אִתכם עוד כסף, ואת הכסף שמצאתם בשקים החזירו כי אולי קיבלתם אותו בטעות.
\v 13 גם את אחִיכם קחו ושובו אל האיש.
\v 14 אני מתפלל שאֵל שַׁדַי ייתן בלב האיש רחמים כלפיכם, וישחרר לכם את אחיכם האחר ואת בנימין. ואני, את מי שאיבדתי, איבדתי".

\p
\v 15 האחים לקחו את המתנות, את הכסף הנוסף ואת בנימין, ירדו למצריים והתייצבו לפני יוסף.
\v 16 כשראה יוסף את בנימין אִתם, אמר למנהל משק ביתו: "קח את האנשים האלה הביתה, שחט בהמה והכן ממנה ארוחה כי הם יאכלו אתי בצהריים".

\p
\v 17 האיש עשה כדברי יוסף והביא את האחים לבית יוסף.
\v 18 כשראו האחים לאן מביא אותם האיש, אמרו זה לזה: "מביאים אותנו לכאן בגלל הכסף שנמצא בשקינו בפעם הקודמת. הוא רוצה לתקוף אותנו ולהתנפל עלינו, להפוך אותנו לעבדים ולקחת את חמורינו".

\p
\v 19 הם ניגשו למנהל משק הבית של יוסף ואמרו לו בפתח הבית:
\v 20 "בבקשה אדוני, ירדנו למצריים בפעם הראשונה כדי לקנות אוכל.
\v 21 כשעצרנו ללינת לילה, פתחנו את שקינו וגילינו להפתעתנו שכספו של כל אחד, בהתאם למה ששילם, נמצא בפתח שקו. הבאנו אתנו את הכסף הזה כדי להשיבו,
\v 22 וגם כסף נוסף כדי לקנות אוכל. איננו יודעים מי שם את כספנו בשקינו".

\p
\v 23 "הכל בסדר, אל תדאגו. אלוהיכם ואלוהי אביכם שם לכם אוצר בשקים. הכסף ששילמתם הגיע לידיי", אמר האיש והוציא אליהם את שמעון.

\p
\v 24 האיש הכניס אותם לבית יוסף ונתן להם מים ומזון לחמוריהם. האחים רחצו את רגליהם
\v 25 ומיהרו להכין את המתנות לפני שיוסף יגיע בשעת הצהריים, כי שמעו שיאכלו אתו שם.
\v 26 כשבא יוסף הביתה, נתנו לו את המתנות שהביאו והשתחוו לפניו ארצה.
\v 27 אחרי ששאל לשלומם שאל: "מה שלום אביכם הזקן שסיפרתם לי עליו? האם הוא עדיין חי?".

\p
\v 28 "שְלום עבדך אבינו טוב, הוא עדיין חי", השיבו האחים והשתחוו.

\p
\v 29 יוסף הסתכל על האחים וכשראה את בנימין אחיו ובן אמו, שאל: "האם זה אחיכם הצעיר שסיפרתם לי עליו?", ולבנימין אמר: "אלוהים ייטיב אתך, בני!".

\p
\v 30 יוסף התרגש מאוד ולא יכול לעצור את בִכיו. הוא מיהר לצאת משם, נכנס לחדרו ופרץ בבכי.
\v 31 אחר כך רחץ את פניו ויצא כשהוא מתאפק שלא לבכות.

\p
"הגישו את האוכל!", ציווה.
\v 32 המצרים לא יכלו לאכול עם העברים כיוון שזה נחשב בעיניהם למעשה בזוי. לכן הוגש האוכל בנפרד ליוסף, לאֶחיו ולמצרים שאכלו אִתם.
\v 33 כשישבו האחים לפני יוסף על פי סדר גילם, קודם הבכור ולבסוף הצעיר ביותר, התבוננו זה בזה בתימהון.
\v 34 יוסף העביר להם אוכל משולחנו והמנה של בנימין הייתה גדולה פי חמישה מהמנות של האחרים. הם שתו אתו עד שהשתכרו.

\p

\s1 הגביע האבוד

\p
\c 44
\cp מד
\v 1 "מלא את שקי האנשים האלה באוכל ככל שיוכלו לשאת", ציווה יוסף על מנהל משק ביתו. "שים לכל אחד את כספו בפתח שקו.
\v 2 קח את הגביע שלי, גביע הכסף, ושים אותו בשקו של האח הצעיר עם הכסף ששילם תמורת התבואה". האיש עשה את מה שאמר לו יוסף.

\p
\v 3 הבוקר האיר והאחים נשלחו לדרכם, הם וחמוריהם.
\v 4 אך יצאו מהעיר, עוד לפני שהספיקו להתרחק, אמר יוסף למנהל משק ביתו: "צא ורדוף אחרי האנשים האלה! כאשר תשיג אותם אמור להם: 'למה השבתם לי רעה תמורת טובה?
\v 5 הלוא זה הגביע שאדוני שותה ממנו ובו הוא גם מנחש את העתיד. מעשה רע עשיתם!' ".

\p
\v 6 האיש השיג אותם ומסר להם את דברי יוסף.

\p
\v 7 "למה אדוני מדבר כך? עבדיך לא היו עושים דבר כזה!", אמרו האחים.
\v 8 "הרי את הכסף שמצאנו בשקינו השבנו אליך מארץ כנען. מדוע נגנוב מבית אדונך כסף או זהב?
\v 9 אם תמצא את הגביע בשקו של אחד מאתנו, הרוג אותו, ואנחנו נהיה עבדיך".

\p
\v 10 "כן", אמר האיש. "מי שאמצא אצלו את הגביע יהיה עבדי וכל האחרים יהיו פטורים מאשמה".

\p
\v 11 האחים הורידו את שקיהם ארצה, וכל אחד פתח את שקו.
\v 12 האיש החל לחפש אצל האח המבוגר וסיים בצעיר. הגביע נמצא בשק של בנימין.
\v 13 האחים קרעו את בגדיהם, העמיסו את השקים על החמורים ושבו העירה.

\p
\v 14 יהודה ואֶחיו באו אל בית יוסף. יוסף המתין שם, והם נפלו לפניו ארצה.

\p
\v 15 "מה עשיתם?!", שאל יוסף. "האם לא חשבתם שאיש כמוני יודע הכול?".

\p
\v 16 יהודה השיב: "מה נאמר לך, אדוני, ואיך נצטדק? אלוהים חשף את אשמת עבדיך. אנחנו עבדיך, גם אנחנו וגם זה שאצלו נמצא הגביע".

\p
\v 17 "חס וחלילה. לא אעשה מעשה כזה! האיש שאצלו נמצא הגביע, הוא יהיה עבדי, ואתם שובו בשלום אל אביכם".

\p
\v 18 יהודה ניגש ליוסף ואמר: "בבקשה אדוני, הרשה לי לומר לך דבר מה ואל תכעס על עבדך, כי אתה מכובד כמו פרעה.
\v 19 אדוני שאל אותנו, 'האם יש לכם אב או אח?'.
\v 20 'יש לנו אב זקן', ענינו, 'ואח צעיר שנולד לאבינו כשהיה זקן. אחיו מת והוא היחיד שנותר מאמו לאביו. האב אוהב אותו מאוד'. בתגובה ציווית על עבדיך,
\v 21 'הביאו אותו אליי כדי שאראה אותו'.
\v 22 השבנו לך שהנער לא יוכל לעזוב את אביו, כי אם יעזוב אותו, ימות האב.
\v 23 'אם אחיכם הצעיר לא יבוא אִתכם, אל תופיעו שוב לפניי', אמרת לעבדיך.
\v 24 ובכן, באנו אל אבי, אל עבדך", המשיך יהודה, "וסיפרנו לו מה אמר אדוני.
\v 25 כאשר אמר לנו אבינו ללכת שוב להביא מעט אוכל,
\v 26 אמרנו לו שלא נוכל ללכת. 'נרד רק אם אחינו הצעיר יבוא אתנו, כי לא נוכל להופיע בפני האיש בלי אחינו הצעיר'.
\v 27 אבי השיב לנו, 'אתם יודעים שאשתי ילדה לי שני בנים.
\v 28 האחד הלך ממני, ואני חושב שבוודאי נטרף, כי מאז ועד היום לא ראיתי אותו.
\v 29 אם תיקחו ממני גם את השני ויקרה לו אסון, תגרמו לכך שאמות בעצב בזקנתי' ".

\p
\v 30 יהודה המשיך: "אם אבוא אל אבי בלי הנער שהוא כל כך קשור אליו,
\v 31 יראה אבי שהנער איננו וימות בזקנתו מרוב צער, ועבדיך יהיו אשמים בכך.
\v 32 קיבלתי מאבי את האחריות לשלום הנער כשאמרתי לאבי, 'אם לא אחזיר אליך את הנער, אהיה אשם כל חיי'.
\v 33 ועכשיו, הרשה לי בבקשה להישאר אצלך בתור עבד במקום הנער, והוא ישוב עם אֶחיו
\v 34 כדי שלא יקרה לאבי אסון, כי איך אוכל לחזור אל אבי בלי הנער?".

\s1 אני יוסף אחיכם

\p
\c 45
\cp מה
\v 1 יוסף לא יכול להתאפק עוד לעיני שריו. "הוציאו מכאן את כולם!", קרא. איש לא נכח כאשר התוודע יוסף אל אֶחיו.
\v 2 הוא פרץ בבכי. המצרים שמעו אותו בוכה, וגם אנשי בית פרעה שמעו שבכה.

\p
\v 3 "אני יוסף!", אמר לאֶחיו. "האם אבי עדיין חי?".

\p
מרוב בהלה לא יכלו האחים לענות.

\p
\v 4 "גשו אליי בבקשה", ביקש יוסף. הם ניגשו אליו והוא אמר: "אני יוסף אחיכם, זה שמכרתם למצרים,
\v 5 אך אל תֵעצבו ואל תכעסו על עצמכם משום שמכרתם אותי, כי אלוהים שלח אותי לכאן לפניכם כדי להציל אתכם.
\v 6 זה שנתיים שיש רעב בארץ, וגם בחמש השנים הקרובות לא יהיה חריש וקציר.
\v 7 אלוהים שלח אותי לפניכם כדי שרבים מכם יינצלו ויישארו בחיים.
\v 8 לא אתם שלחתם אותי לכאן, אלא אלוהים. הוא גרם לכך שאהיה יועץ בכיר של פרעה, אדון לביתו ומושל בכל ארץ מצריים.
\v 9 מהרו לחזור אל אבי ואִמרו לו, 'כך אמר בנך יוסף: "אלוהים עשה אותי לאדון על כל מצריים. רד אליי, אל תתעכב.
\v 10 תגור בארץ גוֹשֶׁן ותהיה קרוב אליי - אתה, בניך, נכדיך, צאנך, בקרך וכל רכושך.
\v 11 הרעב יימשך עוד חמש שנים. אדאג לכם למזון כדי שאתה, בני משפחתך וכל מי ששייך לך לא תהפכו לעניים" '.
\v 12 אתם ואחִי בנימין רואים שאני בעצמי מדבר אִתכם", המשיך יוסף.
\v 13 "סַפרו לאבי על הכבוד שיש לי במצריים. סַפרו לו כל מה שראיתם ומהרו להביא אותו לכאן".

\p
\v 14 יוסף חיבק את בנימין אחיו ובכה, ובנימין חיבק אותו ובכה אתו.
\v 15 לאחר שנשק לכל אֶחיו ובכה על כתפיהם, דיברו אתו האחים.

\p
\v 16 השמועה הגיעה לבית פרעה: "אחֵי יוסף באו!". פרעה ושריו שמחו, ופרעה אמר ליוסף:
\v 17 "אמור לאחֶיך, 'כך תעשו: הטעינו את בהמותיכם ולכו לארץ כנען.
\v 18 קחו משם את אביכם ואת בני משפחותיכם ובואו אליי. אתן לכם מכל טוּב מצריים, ותאכלו ממיטב יבול הארץ'.
\v 19 אני מצווה עליך לומר לאחיך, 'קחו ממצריים עגלות לנשותיכם ולילדיכם. הסיעו בהן גם את אביכם ובואו לכאן.
\v 20 אל תצטערו לעזוב את רכושכם, כי כל טוּב מצריים שייך לכם' ".

\p
\v 21 בני ישראל עשו את מה שאמר. יוסף נתן לאֶחיו עגלות כפי שציווה פרעה. הוא נתן להם גם צידה לדרך
\v 22 וחליפת בגדים לכל אח, ולבנימין נתן שלוש מאות שקלי כסףוחמש חליפות בגדים.
\v 23 לאביו שלח יוסף עשרה חמורים עמוסים בטוּב מצריים ועשר אתונות עמוסות תבואה, לחם ומזון לדרך.
\v 24 כששילח יוסף את אֶחיו אמר להם: "אל תריבו בדרך".

\p
\v 25 האחים עלו ממצריים ובאו לארץ כנען, אל יעקב אביהם.

\p
\v 26 "יוסף חי!", אמרו לו, "הוא מושל בכל ארץ מצריים!". לב יעקב הפסיק לפעום כי הוא לא האמין להם.
\v 27 האחים סיפרו לאביהם כל מה שאמר יוסף. כשראה יעקב את העגלות ששלח יוסף כדי להסיע אותו, התעודד.
\v 28 "די לַצער! יוסף בני חי!", אמר ישראל, "אלך לראות אותו לפני שאמות".

\s1 ישראל יורד למצריים

\p
\c 46
\cp מו
\v 1 ישראל יצא לדרך עם כל אנשיו ורכושו. הוא הגיע לבאר שבע, שם הקריב קרבנות לאלוהי יצחק אביו.
\v 2 בלילה קרא אלוהים לישראל: "יעקב! יעקב!".

\p
"כן, אדוני".

\p
\v 3 "אני האל, אלוהי אביך. אל תחשוש לרדת למצריים כי אעשה אותך שם לעם גדול.
\v 4 אני עצמי ארד אתך למצריים ואני עצמי אַעלה אותך משם. במותך, יוסף יעצום את עיניך".

\p
\v 5 יעקב יצא מבאר שבע. בני ישראל הסיעו את יעקב אביהם, את ילדיהם ואת נשותיהם בעגלות ששלח פרעה,
\v 6 וירדו למצריים עם עדריהם ועם כל מה שצברו בארץ כנען.
\v 7 יעקב הביא אתו למצריים את בניו ונכדיו, את בנותיו ונכדותיו ואת כל צאצאיו.

\s1 שמות בני ישראל

\p
\v 8 אלה שמות בני ישראל (יעקב וצאצאיו) שבאו למצריים:

\p
בנו הבכור של יעקב היה רְאוּבֵן.

\p
\v 9 בני ראובן: חֲנוֹךְ, פַּלוּא, חֶצְרוֹן וכַּרְמִי

\p
\v 10 בני שִׁמְעוֹן: יְמוּאֵל, יָמִין, אוֹהַד, יָכִין, צוֹחַר ושָׁאוּל בן הכנענית

\p
\v 11 בני לֵוִי: גֵרְשׁוֹן, קְהָת ומְרָרִי

\p
\v 12 בני יְהוּדָה: עֵר, אוֹנָן, שֵׁלָה, פֶּרֶץ וזֶרַח. ער ואונן מתו בכנען. בני פרץ: חֶצְרוֹן וחָמוּל.

\p
\v 13 בני יִשָׂשכָר: תוֹלָע, פּוּוָה, יוֹב ושִׁמְרוֹן

\p
\v 14 בני זְבוּלוּן: סֶרֶד, אֵלוֹן ויַחְלְאֵל

\p
\v 15 אלה הבנים שילדה לאה ליעקב בפַדַן אֲרָם וצאצאיהם, גם את דינה בתו ילדה לו. מספר כל צאצאיו שלושים ושלושה.

\p
\v 16 בני גָד: צִפְיוֹן, חַגִי, שׁוּנִי, אֶצְבּוֹן, עֵרִי, אֲרוֹדִי ואַרְאֵלִי

\p
\v 17 בני אָשֵׁר: יִמְנָה, יִשְׁוָוה, יִשְׁוִוי, בְּרִיעָה ושֶׂרַח אחותם. בני בריעה: חֶבֶר ומַלְכִּיאֵל

\p
\v 18 אלה צאצאי זִלפה, השפחה שנתן לבן ללאה בתו. אלה הבנים שילדה זלפה ליעקב וצאצאיהם, סך הכול שישה עשר איש.

\p
\v 19 בני רחל אשת יעקב: יוֹסֵף ובִּנְיָמִין.

\p
\v 20 אָסנַת בת פּוֹטי פֶרַע כוהן אוֹן ילדה ליוסף במצריים את מְנַשֶׁה ואת אֶפְרַיִם.

\p
\v 21 בני בנימין: בֶּלַע, בֶּכֶר, אַשְׁבֵּל, גֵרָא, נַעֲמָן, אֵחִי, רֹאשׁ, מוּפִּים, חוּפִּים ואָרְד.

\p
\v 22 אלה הבנים שילדה רחל ליעקב  וצאצאיהם, סך הכול ארבעה עשר איש.

\p
\v 23 בנו של דן: חוּשִׁים.

\p
\v 24 בני נַפְתָלִי: יַחְצְאֵל, גוּנִי, יֵצֶר ושִׁלֵם

\p
\v 25 אלה צאצאי בִּלהה, השפחה שנתן לבן לרחל בתו. אלה הבנים שילדה בלהה ליעקב וצאצאיהם, סך הכול שבעה איש.

\p
\v 26 מספר כל האנשים שבאו עם יעקב למצריים, כל צאצאיו חוץ מנשות בניו, היה שישים ושישה איש.
\v 27 נוסף על שני בני יוסף שנולדו במצריים, מִספר כל בני משפחת יעקב במצריים היה שבעים.

\p
\v 28 ישראל שלח לפניו את יהודה אל יוסף כדי שיסביר לו איך להגיע לגוֹשֶׁן. כשהגיעו ישראל ובניו לגושן,
\v 29 הכין יוסף את מרכבתו ויצא לקראת אביו. יוסף פגש את יעקב אביו, חיבק אותו ובכה זמן רב.

\p
\v 30 "עכשיו, אחרי שראיתי שאתה חי", אמר ישראל ליוסף, "אני מוכן למות".

\p
\v 31 יוסף אמר לאֶחיו ולבני משפחתו: "אלך לפרעה ואומר לו, 'אחיי ובני משפחתי באו אליי מארץ כנען.
\v 32 הם רועי צאן כי יש להם עדרים גדולים, והם הביאו אתם את הצאן והבקר שלהם ואת כל רכושם'.
\v 33 אם יקרא לכם פרעה וישאל מה עיסוקכם,
\v 34 אִמרו לו, 'אנחנו וגם אבותינו רועי צאן מנעורינו ועד היום'. כך תאמרו כדי שירשה לכם לגור בגושן, כי המצרים בזים לרועי צאן".

\p

\s1 יוסף מציל את מצריים מרעב

\p
\c 47
\cp מז
\v 1 יוסף בא אל פרעה ואמר: "אבי ואחיי באו מכנען עם הצאן והבקר שלהם וכל מה שיש להם, ועכשיו הם בגושן".
\v 2 יוסף בחר חמישה מאחיו והציג אותם בפני פרעה.

\p
\v 3 "מה עיסוקכם?", שאל פרעה את האחים.

\p
"עבדיך רועי צאן, כמו שהיו אבותינו.
\v 4 באנו לגור בארצך לזמן מה כי הרעב בכנען כבד ואין מִרעֶה לצאן שלנו. בבקשה, הרשה לנו להתיישב בגושן".

\p
\v 5 "כל ארץ מצריים לפניך", אמר פרעה ליוסף.
\v 6 "הושב את אביך ואחֶיך באזור הטוב ביותר. תן להם להתיישב בגושן, ואם אתה יודע שיש ביניהם אנשים מוכשרים, מַנֵה אותם לטפל בעדרים שלי".

\p
\v 7 יוסף הביא את יעקב אביו והציג אותו בפני פרעה, ויעקב בירך את פרעה.

\p
\v 8 "בן כמה אתה?", שאל פרעה.

\p
\v 9 "מאה ושלושים שנות נדודים עברו עליי", השיב יעקב. "חיי היו קצרים וקשים בהשוואה לחיי אבותיי בימי נדודיהם".
\v 10 יעקב בירך את פרעה ויצא.

\p
\v 11 יוסף נתן ליעקב אביו להתגורר ברַעְמְסֵס, האזור הטוב ביותר במצריים, כפי שציווה פרעה.
\v 12 יוסף גם סיפק מזון לאֶחיו ולבני משפחתו בהתאם למספר ילדיהם.

\p
\v 13 בכל הארץ לא היה מזון, ותושבי מצריים וכנען נחלשו בגלל הרעב.
\v 14 בתמורה לתבואה שמכר אסף יוסף את כל הכסף שהיה במצריים ובכנען והעביר אותו לבית פרעה.
\v 15 כשאזל הכסף במצריים באו המצרים אל יוסף וקראו: "תן לנו מזון! כספנו אזל. מדוע תִראה אותנו מתים?".

\p
\v 16 "אם אין לכם כסף תנו לי את הבהמות שלכם, ותמורתן אתן לכם מזון".

\p
\v 17 הם הביאו את הבהמות שלהם ליוסף, והוא נתן להם מזון תמורת הסוסים, הצאן, הבקר והחמורים שהביאו. במשך שנה סיפק להם מזון תמורת כל הבהמות שלהם.
\v 18 כשחלפה השנה ההיא באו אליו בשנה שאחריה ואמרו לו: "לא נסתיר ממך, אדונִי, שכספנו אזל ואת בהמותינו כבר נתנו לאדונִי. לא נשאר לנו דבר מלבד גופנו ואדמתנו.
\v 19 מדוע תִראה אותנו מתים ואת אדמתנו הופכת לשממה? קְנה אותנו ואת אדמתנו תמורת מזון. אנחנו ואדמתנו נשתעבד לפרעה, ואתה תיתן לנו זרעים כדי שנחיה ולא נמות, וכדי שאדמתנו לא תהפוך לשממה".

\p
\v 20 יוסף קנה עבור פרעה את כל אדמת מצריים, כי המצרים מכרו את שדותיהם בגלל הרעב הכבד. כך הפכה כל הארץ לרכוש פרעה.
\v 21 יוסף העביר את העם מכל רחבי מצריים לערים.
\v 22 רק את אדמת הכוהנים לא קנה, כי הם קיבלו מפרעה הקְצבה של מזון ולכן לא נאלצו למכור את אדמתם.

\p
\v 23 יוסף אמר לעם: "קניתי אֶתכם ואת אדמתכם עבור פרעה. קחו זרעים וזִרעו אותם.
\v 24 חמישית מהיבול תנו לפרעה ואת ארבע החמישיות הנותרות שִמרו כדי לזרוע בשדה וכדי להאכיל אתכם, את בני משפחותיכם ואת ילדיכם".

\p
\v 25 "היצלת את חיינו!", אמרו. "הלוואי שנמצא חן בעיני אדונִי. אנחנו מוכנים להיות עבדים של פרעה".

\p
\v 26 החוק שקבע יוסף, לתת לפרעה חמישית מהיבול, תקֵף במצריים עד היום. רק אדמת הכוהנים לא הפכה לרכוש פרעה.

\p
\v 27 בני ישראל התיישבו בגושן שבמצריים, התבססו והתרבו בה.
\v 28 יעקב חי מאה ארבעים ושבע שנה. במצריים התגורר שבע עשרה שנה.
\v 29 כשקרב יום מותו, קרא לבנו יוסף ואמר לו: "שים בבקשה את ידך מתחת לירכי והישבע לי שתיטיב אתי ותהיה נאמן לי. בבקשה, אל תקבור אותי במצריים.
\v 30 כשאמות, קח אותי ממצריים וקבור אותי ליד אבותיי".

\p
"אעשה כדבריך", הבטיח יוסף.

\p
\v 31 "הישבע לי", ביקש ישראל, ויוסף נשבע. ישראל השתחווה במיטתו.

\s1 יעקב מברך את בני יוסף

\p
\c 48
\cp מח
\v 1 לאחר זמן מה נֶאמר ליוסף: "אביך חולה". יוסף לקח אתו את שני בניו, את מנשה ואת אפרים.

\p
\v 2 "בנך יוסף בא אליך", נמסר לישראל. ישראל התחזק והתיישב במיטתו.

\p
\v 3 יעקב אמר ליוסף: "אֵל שַׁדַי נִראה אליי בלוז שבכנען, בירך אותי
\v 4 ואמר לי, 'ארבה אותך, וצאצאיך יהיו לשבטים רבים. את הארץ הזאת אתן לך ולצאצאיך לעולם'.
\v 5 שני בניך, שנולדו לך במצריים לפני בואי, יהיו מעתה לבניי. מנשה ואפרים יהיו שלי כשם שראובן ושמעון שלי הם.
\v 6 הבנים שנולדו לך אחריהם יהיו שלך. הם ייקראו על שם אפרים ומנשה ויקבלו אתם חלק בארץ שייתן להם אלוהים.
\v 7 כשבאתי מפדן לכנען מתה רחל בדרך, במרחק מה מאֶפרָת (בית לחם). קברתי אותה שם, בדרך לאפרת".

\p
\v 8 אז ראה ישראל את בני יוסף ושאל: "מי אלה?".

\p
\v 9 "אלה הבנים שנתן לי אלוהים במצריים", ענה יוסף לאביו.

\p
"קָרב אותם אליי בבקשה ואברך אותם", ביקש האב.

\p
\v 10 ישראל היה כל כך זקן שלא יכול לראות. יוסף קירב את הבנים אל אביו, וישראל נשק להם וחיבק אותם.

\p
\v 11 "לא תיארתי לעצמי שאראה שוב את פניך", אמר ישראל ליוסף, "אבל אלוהים אִפשר לי לראות אפילו את בניך".

\p
\v 12 יוסף לקח את בניו מבין ברכי ישראל והשתחווה על פניו ארצה.
\v 13 אחר כך לקח יוסף את שני הבנים, את אפרים העמיד לימינו ולשמאל ישראל, ואת מנשה לשמאלו ולימין ישראל, וניגש לאביו.
\v 14 אבל ישראל שם את יד ימינו על ראש אפרים הצעיר, ואת יד שמאל הצליב ושם על מנשה הבכור.
\v 15 ישראל בירך את יוסף ואמר: "האלוהים שלפניו התהלכו אברהם ויצחק אבותיי, שדאג לי כל חיי עד היום,
\v 16 המלאך שהציל אותי מכל רע, יברך את הנערים. הם ייקראו על שמי ועל שם אבותיי אברהם ויצחק, ויתרבו מאוד בארץ".

\p
\v 17 יוסף ראה שאביו שם את יד ימינו על ראש אפרים והדבר לא מצא חן בעיניו. הוא אחז ביד אביו כדי להעביר אותה מראש אפרים לראש מנשה
\v 18 ואמר: "לא אבי, זה הבכור! שים את יד ימינך על ראשו",
\v 19 אבל האב סירב.

\p
"אני יודע בני, אני יודע, גם הוא יהיה לשבט וגם הוא יהיה מכובד. אבל אחיו הצעיר יהיה מכובד ממנו ויהיה לַגָדול שבשבטים".

\p
\v 20 ביום ההוא בירך אותם ישראל ואמר: "כשאדם מישראל ירצה לברך אדם אחר הוא יאמר, 'יעשה לך אלוהים כפי שעשה לאפרים ולמנשה!' ". ישראל הזכיר את אפרים לפני מנשה.

\p
\v 21 "בקרוב אמות", אמר ישראל ליוסף. "אלוהים יהיה אִתכם ויחזיר אֶתכם לארץ אבותיכם.
\v 22 אני נותן לך את שְׁכֶם שלקחתי במלחמה עם האֱמוֹרים. זהו חלק אחד יותר ממה שקיבלו אחיך".

\s1 יעקב נפרד מבניו

\p
\c 49
\cp מט
\v 1 יעקב קרא לבניו ואמר: "היאספו כדי שאגיד לכם מה יקרה לכם בעתיד.

\p
\v 2 "בנֵי יעקב, היקבצו ושִמעו,

\p
הקשיבו לישראל אביכם.

\p
\v 3 "ראובן, אתה בני הבכור,

\p
הפרי הראשון של כוחי.

\p
היה לך יתרון בכבוד ובכוח.

\p
\v 4 אך כיוון שהיית כמו מים סוערים

\p
לא יהיה לך יתרון נוסף,

\p
כי שכבת עם אשת אביך

\p
וחיללת את נישואיו.

\p
\v 5 "שמעון ולוי אחים הם,

\p
חרבָּם משמשת אותם לאלימות ורשע.

\p
\v 6 אינני רוצה להשתייך אליהם,

\p
כי בכעסם הרגו בני אדם,

\p
וכשרצו הטילו מום בשוורים.

\p
\v 7 מקולל כעסם כי רב הוא,

\p
וזעמם כי הוא אכזרי.

\p
לכן אחלק אותם בין בני יעקב,

\p
אפזר אותם בין בני ישראל.

\p
\v 8 "יהודה, אותך ישבחו אחיך.

\p
את אויביך תכניע, ובני אביך ישתחוו לך.

\p
\v 9 אתה, יהודה בני, דומה לאריה צעיר שחזר מן הטרף,

\p
שרובץ ואיש אינו מעז להפריע לו.

\p
\v 10 שרביט השלטון לא יסור מיהודה,

\p
תמיד יהיה לו בן שימלוך,

\p
עד שיבוא שִׁילֹה,

\p
ושבטים ישתחוו לו.

\p
\v 11 את העַיִר שלו יקשור לגפן,

\p
ואת בן האתונות שלו לגפן משובחת.

\p
את בגדיו יכבס ביין,

\p
ואת לבושו במיץ ענבים.

\p
\v 12 עיניו יהיו כהות מיין,

\p
ושיניו בהירות מחלב.

\p
\v 13 "זבולון יגור ליד חוף ים,

\p
ליד נמל שאניות עוברות בו,

\p
וגבולו יגיע עד צידון.

\p
\v 14 "יששכר חזק כמו חמור הרובץ בין גדרות הצאן.

\p
\v 15 כשיִראה שהמקום שהוא מתגורר בו טוב

\p
והארץ נעימה,

\p
ישעבד עצמו

\p
ויהפוך לעבד.

\p
\v 16 "דן יפעל כמושל לטובת עמו,

\p
כאחד משבטי ישראל.

\p
\v 17 דן יהיה כמו נחש בדרך,

\p
כמו שפיפון בַּשביל

\p
המכיש את הסוס בעקביו,

\p
והרוכב נופל לאחור.

\p
\v 18 אני בטוח שתציל אותי, ה'.

\p
\v 19 "גד, גדוד ירדוף אחריו,

\p
אך הוא יתקיף את הגדוד מאחור.

\p
\v 20 "לאשר יהיה מזון בשפע

\p
והוא יספק מעדנים למלך.

\p
\v 21 "נפתלי דומה לאיילה חופשייה,

\p
נותן ולדות יפים.

\p
\v 22 "ענף פורה יוסף,

\p
ענף פורה השתול על מעיין,

\p
וענפיו מטפסים על החומה.

\p
\v 23 יורֵי חיצים ישנאו אותו,

\p
יתקפו אותו ויִרו בו.

\p
\v 24 אך קשתו יציבה,

\p
וזרועותיו חזקות

\p
כי ה', אלוהי יעקב,

\p
רועה ישראל וסלעו, מחזק אותן.

\p
\v 25 אלוהי אביך יעזור לך

\p
 ואֵל שַׁדַי יברך אותך

\p
בברכות מהשמים שמעל

\p
ובברכות מהתהום שמתחת,

\p
בברכות שדיים מלאים חלב ובהרבה ילדים.

\p
\v 26 ברכות אביך גדולות מברכות אבותיי

\p
ומגיעות מעבר לקצה הגבעות הנצחיות.

\p
אלה הברכות שיבואו על יוסף,

\p
השונה מאֶחיו.

\p
\v 27 "בנימין יהיה כמו זאב טורף.

\p
בבוקר יאכל את טרפו,

\p
ובערב יחלק ממנו לאחרים".

\p
\v 28 כל אלה שנים עשר שבטי ישראל. זה מה שאמר להם אביהם כשבירך כל אחד מהם בברכה משלו.

\p
\v 29 יעקב ציווה על בניו: "בקרוב אמות. קִברו אותי ליד אבותיי במערה שבשדה עֶפרון החיתי,
\v 30 במערה שבשדה המכפלה, מול מַמרֵא שבכנען, השדה שקנה אברהם מעפרון החיתי כדי שישמש לו לחלקת קבר.
\v 31 שם נקברו אברהם ושרה אשתו, יצחק ורבקה אשתו, ושם קברתי את לאה.
\v 32 זה השדה וזו המערה אשר בו, שנקנו מבני חֵת".

\p
\v 33 יעקב סיים לצוות על בניו היכן לקבור אותו, נשכב על המיטה ומת.

\s1 קבורת יעקב

\p
\c 50
\cp נ
\v 1 יוסף השליך את עצמו על אביו, נשק לו ובכה. 
\v 2 אחר כך ציווה על הרופאים ששירתו אותו לחנוט את גופת אביו, וכך עשו.
\v 3 מלאכת החניטה נמשכה ארבעים יום, אך המצרים התאבלו על יעקב שבעים יום.

\p
\v 4 כשעברו ימי האבל שלח יוסף שליחים לפרעה: "בבקשה מכם, דברו אל פרעה בשמי ואִמרו לו,
\v 5 'אבי השביע אותי כשעמד למות וביקש שאקבור אותו בארץ כנען. עכשיו אני מבקש ממך רשות לעלות לכנען ולקבור את אבי. אחר כך אשוב לכאן' ".

\p
\v 6 "עלֵה לקבור את אביך כפי שהשביע אותך", אמר פרעה.

\p
\v 7 יוסף עלה לכנען כדי לקבור את אביו. אִתו עלו שרי פרעה וכל המכובדים מבית פרעה וממצריים.
\v 8 גם כל בני משפחת יוסף, כל אֶחיו וכל בני משפחת אביו עלו לכנען. רק הילדים, הצאן והבקר נשארו בגושן.
\v 9 גם מרכבות ופרשים עלו אתו. השיירה הייתה גדולה.
\v 10 כשהגיעו לגוֹרֶן הָאָטָד שבעבר הירדן, התאבלו שם אבל גדול וכבד מאוד. שבעה ימים ערך יוסף אבל לאביו.
\v 11 הכנענים תושבי הארץ ראו את האבל בגורן האטד ואמרו: "זהו אבל כבד למצריים", לכן נקרא המקום שמעבר לירדן אָבֵל מצריים.

\p
\v 12 בני יעקב עשו לאביהם כפי שציווה עליהם:
\v 13 הם נשאו אותו לכנען וקברו אותו במערה שבשדה המכפלה, מול ממרא, שקנה אברהם מעֶפרון החיתי לחלקת קבר.
\v 14 אחרי שקבר יוסף את אביו, חזר למצריים עם אֶחיו ועם כל האנשים שעלו אתו לקבור את אביו בכנען.

\p
\v 15 לאחר שמת אביהם, פחדו אחי יוסף כי חשבו: "אם יוסף שונא אותנו הוא עלול להשיב לנו רעה על כל הרעה שעשינו לו".

\p
\v 16 הם שלחו שליח ליוסף וציוו עליו לומר: "אביך הורה לנו לפני מותו לומר לך,
\v 17 'בבקשה סלח לאחֶיך על הפשע ועל החטא שלהם כאשר השיבו לך רעה על טובה'. כעת, סְלח בבקשה לעבדי אלוהי אביך על הפשע שלהם".

\p
יוסף בכה כששמע את דבריהם.
\v 18 האחים ניגשו ליוסף, נפלו לפניו ואמרו: "נהיה עבדיך".

\p
\v 19 "אל תפחדו!", השיב יוסף. "האם אני במקום אלוהים?
\v 20 אמנם חשבתם להָרע לי, אך אלוהים הפך זאת לטובה כדי לעשות את מה שהוא עושה היום וכדי להציל רבים.
\v 21 אל תחששו. אספק את כל צורכיכם ואת צורכי ילדיכם". יוסף ניחם את אֶחיו ועודד אותם.

\p
\v 22 יוסף ובני משפחת אביו התיישבו במצריים.
\v 23 יוסף חי מאה ועשר שנה וזכה לראות את הדור השלישי של צאצאי אפרים. גם בני מָכִיר בן מנשה נולדו כשיוסף עדיין היה בחיים.

\p
\v 24 "בקרוב אמות", אמר יוסף לאֶחיו. "אלוהים יהיה אִתכם ויעלה אֶתכם מהארץ הזאת אל הארץ שהבטיח בשבועה לאברהם, ליצחק וליעקב".
\v 25 אחר כך השביע יוסף את אֶחיו: "אלוהים עוד יעזור לכם. כשיעשה זאת, הַעלו מכאן את עצמותיי".

\p
\v 26 יוסף מת כשהיה בן מאה ועשר. אחרי שחנטו את גופתו שמו אותה בארון קבורה במצריים.
