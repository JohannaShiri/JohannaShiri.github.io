\id EZK העדות
\usfm 3.0
\ide UTF-8
\h יחזקאל
\mt יחזקאל

\s1 חזון יחזקאל

\p
\c 1
\cp א
\v 1 בשנה השלושים, בחמישה לחודש הרביעי [תמוז], כשהייתי בין הגולים ליד נהר כְּבָר, נפתחו השמים וראיתי חזון מאלוהים.
\v 2 (בחמישה לחודש, בשנה החמישית לגלות המלך יוֹיָכִין
\v 3 נמסר דבר ה' ליחֶזְקֵאל בן בּוּזִי הכוהן בארץ הבַּבְלִים ליד נהר כבר. יד ה' נחה עליו שם.)
\v 4 ראיתי רוח סערה באה מהצפון, ענן גדול ואש מתלקחת ואור זוהר סביב הענן. בתוך האש ראיתי משהו זוהר מאוד
\v 5 ודמויות של ארבעה יצורים.

\p
כך נראו היצורים: הייתה להם צורה של אדם
\v 6 אבל לכל אחד מהם היו ארבע פנים וארבע כנפיים.
\v 7 רגליהם היו ישרות וכפות רגליהם דמו לכף רגל של עגל. הם נצצו כמו אָרָד מבריק.
\v 8 מתחת לכנפיהם היו ידי אדם מכל ארבעת הצדדים, לכל ארבעת היצורים היו פנים וכנפיים.
\v 9 הכנפיים של כל יצור נגעו בכנפי היצורים שמצדדיו. היצורים לא פנו כשהלכו, כל אחד הלך כשפניו קדימה.
\v 10 צורת הפנים של ארבעת היצורים הייתה כמו פני אדם, כמו פני אריה מימין, כמו פני שור משמאל וכמו פני נשר.
\v 11 אלה היו פניהם. כנפי היצורים היו פרושות כלפי מעלה, שתיים נגעו בכנפי היצורים שלצדם ושתיים כיסו את גופם.
\v 12 כל אחד הלך כשפניו קדימה. הם הלכו לאן שהלכה הרוח ולא פנו כשהלכו.

\p
\v 13 היצורים נראו כמו גחלי אש בוערות, כמו לפידים. האש התהלכה בין היצורים וסביבה היה אור זוהר ומהאש יצאו ברקים.
\v 14 היצורים רצו הלוך ושוב כמו ברק.
\v 15 הסתכלתי על היצורים וראיתי אוֹפַן [גלגל] אחד על הארץ לצד כל אחד מהיצורים בעלי ארבע הפנים.
\v 16 האוֹפַנִים נראו כאילו נוצרו מאבן תַרְשִׁישׁולכל הארבעה הייתה צורה זהה. הם נראו כאילו נוצרו אופן בתוך אופן.
\v 17 כאשר התקדמו האופנים לאחד מארבעת הכיוונים, הם התקדמו בלי לפנות.
\v 18 הקשת החיצונית של ארבעת האופנים הייתה גבוהה ומפחידה, מלאה עיניים מסביב.
\v 19 כשהלכו היצורים, התקדמו האופנים אִתם, וכשהתרוממו היצורים מעל הארץ, התרוממו האופנים.
\v 20 לאן שהלכה הרוח, התקדמו האופנים. הם התרוממו עם היצורים כי הרוח שהייתה ביצורים הייתה גם באופנים.
\v 21 כשהלכו היצורים, התקדמו האופנים, וכשעמדו היצורים, נעצרו האופנים. כשהתרוממו היצורים מעל הארץ, התרוממו האופנים אִתם כי הרוח שהייתה ביצורים הייתה גם באופנים.

\p
\v 22 מעל ראשי היצורים היה משטח שצורתו דומה לקרח מפחיד, פרוש מלמעלה מעל ראשיהם,
\v 23 ומתחת למשטח היו כנפי היצורים פרושות זו מול זו. שתיים היו פרושות ושתיים כיסו את גופם.
\v 24 כשהיצורים הלכו, השמיעו כנפיהם קול כמו של מים רבים, כמו קולו האדיר של אלוהים, רעש גדול כמו קול של מחנה צבא. כשעמדו, נחו הכנפיים.
\v 25 מעל המשטח שמעל ראשי היצורים נשמע קול. כשעמדו, נחו הכנפיים.

\p
\v 26 מעל המשטח שמעל ראשי היצורים היה משהו שנראה כמו אבן ספירבצורת כיסא, ועל צורת הכיסא הייתה דמות שנראתה כמו אדם.
\v 27 ראיתי משהו זוהר מאוד דומה לאש מקיף אותו סביב, ממותניו ומעלה. וממותניו ומטה ראיתי משהו דומה לאש וסביב לו אור זוהר
\v 28 שנראה כמו קשת בענן ביום גשום. כך נראה האור הזוהר סביב. כזה היה מראה דמות כבודו של ה'. ראיתי, נפלתי על פניי ושמעתי קול מְדבר.

\s1 יחזקאל נשלח לנבא

\p
\c 2
\cp ב
\v 1 הוא אמר לי: "בן אדם, עמוד על רגליך ואדבר אתך".

\p
\v 2 רוח מילאה אותי כאשר הוא דיבר אליי, והעמידה אותי על רגליי. שמעתי אז את קולו של המדבר אליי.
\v 3 הוא אמר לי: "בן אדם, אני שולח אותך אל בני ישראל, אל שבטים המורדים בי. הם ואבותיהם מורדים ובוגדים בי עד היום הזה ממש.
\v 4 הם בנים חסרי בושה ועקשנים. אני שולח אותך אליהם ואתה תאמר להם, 'כך אמר אדוני ה''.
\v 5 גם אם ישמעו וגם אם לא ישמעו, שכן הם עם מורד, הם יֵדעו שנביא היה ביניהם.

\p
\v 6 "ואתה, בן אדם, אל תפחד מהם, ומדבריהם אל תפחד, כי אתה מוקף קוצים עקשנים ונמצא בין שיחים דוקרנים. אל תפחד מדבריהם ואל תחשוש מפניהם כי הם עם מורד.
\v 7 דבר אליהם את דבריי גם אם ישמעו וגם אם לא ישמעו, שכן הם עם מורד.
\v 8 ואתה, בן אדם, שמע את מה שאני אומר לך. אל תמרוד כמו העם המורד. פתח את פיך ואכול את מה שאני נותן לך".
\v 9 ראיתי לפתע יד מושטת אליי ובתוכה מגילה.
\v 10 הוא פרש אותה לפניי וראיתי שהיא כתובה מלפנים ומאחור, ושהיו כתובים בה שירי אבל, אנחות ובכי.

\p
\c 3
\cp ג
\v 1 הוא אמר לי: "בן אדם, את מה שלפניך אכול. אכול את המגילה הזאת ולך, דבר אל עם ישראל".
\v 2 פתחתי את פי והוא האכיל אותי את המגילה הזאת
\v 3 ואמר לי: "בן אדם, מלא את הבטן והמעיים שלך במגילה הזאת שאני נותן לך". אכלתי אותה והיא הייתה מתוקה כמו דבש.

\p
\v 4 הוא אמר לי: "בן אדם, לך אל עם ישראל ואמור להם את מה שאומַר לך.
\v 5 אינך נשלח לעם ששפתו בלתי מובנת ולשונו קשה אלא אל עם ישראל.
\v 6 אינך נשלח לעמים רבים ששפתם אינה מובנת ולשונם קשה, שאינך יכול להבין את דבריהם. אילו שלחתי אותך אליהם הם היו מקשיבים לך.
\v 7 אבל בני ישראל לא ירצו להקשיב לך כי הם אינם רוצים להקשיב לי. כל עם ישראל קשה ועקשן.
\v 8 אעשה אותך לקשה ועקשן מהם.
\v 9 כמו שאבן שמיר קשה מאבן צוֹר, כך אעשה אותך קשה מהם. אל תחשוש ואל תפחד מהם כי הם עם מורד".

\p
\v 10 הוא אמר לי: "בן אדם, את כל הדברים שאומַר לך שמע באוזנך ושמור בלבך,
\v 11 ולך אל הגולים בני עמך ודבר אליהם. אמור להם, 'כך אמר אדוניה'', גם אם ישמעו וגם אם לא ישמעו".

\p
\v 12 רוח נשאה אותי ומאחוריי שמעתי רעש גדול: "ברוך כבוד ה' ממקומו",
\v 13 את קול כנפי היצורים שנגעו זו בזו, את קול האופנִים שלידם וקול רעש גדול.
\v 14 רוח הרימה ונשאה אותי, והלכתי מריר וכועס כשיד ה' נחה עליי בחזקה.
\v 15 באתי אל הגולים שהיו בתל אביב שעל יד נהר כבר. בַּמקום שהם גרו גרתי גם אני. שבעה ימים ישבתי שם מזועזע.

\p
\v 16 כעבור שבעה ימים אמר לי ה':
\v 17 "בן אדם, מיניתי אותך לצופה של עם ישראל, לשמוע את דברי ולהזהיר את העם מפניי.
\v 18 אם אומַר לרשע שהוא ימות, ולא תזהיר אותו, לא תגיד לו להיזהר מפני דרכו המרושעת כדי שיחיה, הוא ימות בגלל חטאו ואותך אאשים במותו.
\v 19 אבל אם תזהיר את הרשע והוא לא יעזוב את רשעותו ואת דרכו המרושעת, הוא ימות בגלל חטאו ואתה תינצל.
\v 20 אם צדיק יעזוב את צדקתו ויעשה מעשים מרושעים, אשים מכשול לפניו והוא ימות. אם לא תזהיר אותו, הוא ימות בגלל חטאו. כל מעשי הצדק שעשה לא ייזָכרו ואותך אאשים במותו.
\v 21 אבל אם תזהיר את הצדיק שלא לחטוא כדי שהצדיק לא יחטא, והוא לא יחטא, הוא יחיה כי הוזהר ואתה תינצל".

\p
\v 22 יד ה' נחה עליי שם והוא אמר לי: "צא אל הבקעה ושם אדבר אתך".
\v 23 יצאתי אל הבקעה וראיתי שם את כבוד ה', כמו הכבוד שראיתי על נהר כבר. נפלתי על פניי
\v 24 אבל רוח מילאה אותי והעמידה אותי על רגליי. הוא אמר לי: "לך והסתגר בביתך.
\v 25 אותך, בן אדם, יקשרו בחבלים עבים ויאסרו אותך, ולא תוכל להתהלך בין בני העם.
\v 26 אדביק את לשונך לחיכך ואתה תהיה אילם, ולא תגער בהם, כי הם עם מורד.
\v 27 אבל כאשר אדבר אתך, אפתח את פיך ואתה תאמר להם, 'כך אמר אדוני ה''. מי שישמע, ישמע. מי שלא ישמע, לא ישמע, כי הם עם מורד.

\s1 מעשים סמליים

\p
\c 4
\cp ד
\v 1 "ואתה, בן אדם, קח לבֵנה, שים אותה לפניך וחקוֹק עליה צורה של עיר, את ירושלים.
\v 2 שים עליה מצור, בנה סביבה מגדלי תצפית, שפוך סביבה סוללת עפר, הצב סביבה מחנות צבא ושים סביבה מכונות לפריצת חומות.
\v 3 ואתה, קח מחבת ברזל והעמד אותה כמו קיר ברזל בינך לבין העיר והפנה את פניך אל העיר, והיא תהיה במצור. שים עליה מצור. זהו אות לעם ישראל.

\p
\v 4 "ואתה, שכב על צדך השמאלי ושים עליו את חטא ממלכת ישראל. כמספר הימים שתשכב עליו תישא את חטאם.
\v 5 קבעתי את מספר הימים כמספר השנים שחטאו - שלוש מאות ותשעים יום תישא את חטא ממלכת ישראל.
\v 6 כשיעברו הימים האלה, שכב על צדך הימני, ושא את חטא ממלכת יהודה ארבעים יום, יום לכל שנה. כך קבעתי שתעשה.
\v 7 הפנה את פניך אל מצור ירושלים כשזרועך חשופה ונבא עליה.
\v 8 אגרום לכך שלא תוכל להתהפך מצד לצד כאילו היית קשור בחבלים, עד שתסיים את ימי המצור שלך.

\p
\v 9 "ואתה, קח חיטה, שעורה, פול, עדשים, דוחן וכוסמת, שים אותם בכלי אחד ועשה מהם לחם לעצמך. אכול ממנו כמספר הימים שתשכב על צדך - שלוש מאות ותשעים יום.
\v 10 אכול ממנו בצמצום, מאתיים גרם ביממה,
\v 11 ושתה מים בצמצום, חצי ליטר ביממה.
\v 12 הבער אש בצואת אדם ואפֵה עליה לחם עגול לעיני העם. אכול אותו כמו שאוכלים לחם שעורה".
\v 13 ה' אמר: "ככה יאכלו בני ישראל מזון טמא בין העמים שאפזר אותם בהם".

\p
\v 14 אמרתי: "אוי אדוני ה', אינני טמא! מנעוריי ועד היום לא אכלתי בהמה שמתה או נטרפה. בשר טמא לא נכנס לפי".

\p
\v 15 הוא אמר לי: "ראה, אני מרשה לך להשתמש בצואת בקר במקום צואת אדם. אפֵה עליה את לחמך".
\v 16 ועוד אמר לי: "בן אדם! אמנע מכם מזון בירושלים. תושביה יאכלו לחם בצמצום ובדאגה וישתו מים בזהירות ובפחד.
\v 17 כיוון שיהיה להם מחסור בלחם ומים, הם ייבהלו ויירקבו בגלל חטאם".

\p
\c 5
\cp ה
\v 1 "ואתה, בן אדם, קח סכין חדה, סכין של סַפָּרים, וגלח את ראשך ואת זקנך. קח מאזניים וחלק את השערות.
\v 2 שליש תשרוף בתוך העיר אחרי ימי המצור, קח עוד שליש וחתוך אותו סביב העיר בסכין, ושליש פזר ברוח. ארדוף אחריו עם חרב.
\v 3 קח מעט מהשערות וקשור אותן בקצה בגדך,
\v 4 קח מהן עוד מעט והשלך אותן לתוך האש ושרוף אותן. משם תתפשט אש בכל עם ישראל".

\p
\v 5 כך אמר אדוני ה': "זאת ירושלים. שמתי אותה במרכז העמים והקפתי אותה בארצות.
\v 6 היא הֵפרה את מצוותיי עד כדי כך שהייתה רעה מהעמים. את חוקיי הֵפרה יותר מתושבי הארצות שסביבה כי היא דחתה את מצוותיי ולא נהגה על פי חוקיי".

\p
\v 7 לכן כך אמר אדוני ה': "אתם משתוללים יותר מהעמים שסביבכם: אינכם נוהגים על פי חוקיי, אינכם מקיימים את מצוותיי וגם את חוקי העמים שסביבכם אינכם שומרים,
\v 8 לכן אמר ה', גם אני יוצא נגדךְ, ירושלים, ואעניש אותָך לעיני העמים.
\v 9 בגלל כל מעשייך המתועבים אעשה בך את מה שלא עשיתי עד עכשיו ואת מה שלא אעשה שוב.
\v 10 אבות יאכלו את בניהם ובנים יאכלו את אבותיהם. אעניש אותך ואפזר את השארית שלך לכל כיוון.

\p
\v 11 "אני נשבע בי", אמר ה', "שכיוון שטימאת את מקדשי באלילים המתועבים שלך ובכל מעשייך המתועבים, אשמיד אותך, ירושלים. לא ארחם ולא אצטער.
\v 12 שליש מתושבייך ימותו בתוכך מרעב וממגֵפה, שליש ייפלו סביבך במלחמה, ושליש אפזר לכל כיוון וארדוף אחריהם עם חרב.
\v 13 אוציא עליהם את כל כעסי ואת כל זעמי עד שאשקוט ואירגע. אז, כשאוציא עליהם את כל כעסי, הם יֵדעו שאני, ה', דיברתי בקנאתי.
\v 14 אחריב ואבייש אותך לעיני העמים שסביבך ולעיני כל מי שעובר לידך.
\v 15 תהיי נלעגת ומושפלת, אות אזהרה וסיבה להשתוממות לכל העמים הסובבים אותך כאשר אעניש אותך בכעס ואנקום בך בזעם. אני, ה', אמרתי זאת!
\v 16 אשלח לעברכם חצים רעים, חצי רעב והרס, כדי להרוס אתכם. אכביד את הרעב ואמנע מכם מזון.
\v 17 אביא עליכם רעב וחיות טרף שיהרגו את בניכם. מגֵפה ומוות יתפשטו בעיר. אביא עליכם מלחמה. אני, ה', אמרתי זאת".

\s1 נבואה על הרי ישראל

\p
\c 6
\cp ו
\v 1 ה' אמר לי:
\v 2 "בן אדם, פנה אל הרי ישראל ונבא עליהם.
\v 3 אמור, 'הרי ישראל, שִמעו את דבר אדוני ה', כך אמר אדוני ה' לתושבי ההרים והגבעות, ערוצי הנחלים והעמקים: "אני עצמי אביא עליכם מלחמה ואהרוס את מקומות הפולחן שלכם.
\v 4 המזבחות שלכם יֵיעזבו והחמנים שלכם יישברו, אפיל את המתים שלכם לפני האלילים הבזויים שלכם,
\v 5 אשליך את גופות בני ישראל לפני האלילים הבזויים שלהם ואת עצמותיכם אפזר סביב המזבחות שלכם.
\v 6 כל הערים שתגורו בהן יֵיהרסו ומקומות הפולחן יהיו לשממה. מזבחותיכם יֵיהרסו ויֵיחרבו, האלילים הבזויים שלכם יישברו ויישמדו, החמנים שלכם יֵיעקרו וכל מה שעשיתם יימחק,
\v 7 ורבים מכם ימותו. אז תדעו שאני ה'.
\v 8 כשתתפזרו בין הארצות והעמים אשאיר מכם פליטי מלחמה.
\v 9 הם יזכרו אותי כשיהיו בין העמים שאליהם יילקחו בשבי, ויבינו ששברתי את לבם הבוגד שעזב אותי. הם יזכרו את עיניהם הבוגדות שהסתכלו על האלילים הבזויים שלהם ויבוזו לעצמם בגלל כל המעשים הרעים והמתועבים שעשו.
\v 10 אז יֵדעו שאני ה', שלא לחינם אמרתי שאביא עליהם את האסון הזה"'".

\p
\v 11 כך אמר אדוני ה': "מחא כף, רקע ברגלך וקרא 'אוי' על כל המעשים הרעים והמתועבים של עם ישראל, שבגללם ימותו בני העם במלחמה, ברעב ובמגֵפה.
\v 12 מי שנמצא רחוק ימות במגֵפה ומי שנמצא קרוב ימות במלחמה ומי שנשאר במצור ימות ברעב. אוציא עליהם את כל זעמי.
\v 13 אתם תדעו שאני ה' כאשר המתים שלהם יושלכו בין האלילים הבזויים שלהם סביב המזבחות שלהם, על כל גבעה גבוהה ועל כל ראשי ההרים, מתחת לכל עץ רענן ומתחת לכל אֵלה שענפיה סבוכים, בכל מקום שהקריבו קרבנות המפיצים ריח נעים לאלילים הבזויים שלהם.
\v 14 אעניש אותם ואהפוך את הארץ לשממה ולשיממון מהמדבר עד דִבְלָה, בכל מקומות המגורים שלהם. אז יֵדעו שאני ה'".

\s1 בא הסוף על הארץ

\p
\c 7
\cp ז
\v 1 ה' אמר לי:
\v 2 "ואתה, בן אדם, כך אמר אדוני ה' לאדמת ישראל, 'סוף, בא הסוף על ארבע קצוות הארץ.
\v 3 עכשיו בא הסוף עלייך. אַפְנה כלפייך את כעסי ואשפוט אותך בהתאם להתנהגותך, אעניש אותך על כל מעשייך המתועבים.
\v 4 לא ארחם עלייך ולא אצטער אלא אעניש אותך בגלל התנהגותך ובגלל המעשים המתועבים שעשית. אז תדעו שאני ה''".

\p
\v 5 כך אמר אדוני ה': "אסון, אסון יוצא דופן בא.
\v 6 הסוף בא, בא הסוף, בא עלייך, הנה הוא בא,
\v 7 בא עליך הבוקר, תושב הארץ! הגיע הזמן, קרוב היום, יום של מהומה, לא של קול שמחה מההרים.
\v 8 בקרוב אשפוך את כעסי עלייך, אוציא את כל זעמי עלייך, אשפוט אותך על התנהגותך ואעניש אותך על כל מעשייך המתועבים.
\v 9 לא ארחם ולא אצטער, אעניש אותך בגלל התנהגותך והמעשים המתועבים שעשית. אז תדעי שאני ה' מעניש.

\p
\v 10 "הנה היום, הנה הוא בא, בא הבוקר. המַטה פָּרח, הרוֹע נבט.
\v 11 האלימות הפכה למטה רֶשע. מהמוני העם לא יישאר איש, לא יישאר מהם אפילו אחד להתאבל.
\v 12 הגיע הזמן, בא היום. הקונים לא ישמחו והמוכרים לא יתאבלו כי זעם בא על כל עמה הרב.
\v 13 המוכר לא ישוב אל מה שמכר גם אם יישארו הוא והקונה בחיים. הנבואה שנועדה לכל המוני העם לא תשתנה. בגלל חטאיהם איש לא יִינצל.

\p
\v 14 "תִקעו בשופר והכינו הכול, אבל לא יהיה מי שיצא למלחמה כי זעמי בא על כל המוני העם.
\v 15 בחוץ תהיה מלחמה ובפנים יהיו מגֵפה ורעב. מי שיהיה מחוץ לעיר ימות במלחמה ואת מי שיהיה בעיר ישמידו הרעב והמגֵפה.
\v 16 הבורחים יברחו כמו יונֵי עמקים אל ההרים וכל אחד מהם ייאנח בגלל חטאו.
\v 17 כל הידיים ייחלשו וכל הירכיים יהיו רטובות.
\v 18 הם ילבשו בגדי אבל, רעד יתקוף אותם, כל הפנים יהיו מכוסות בושה וכל ראשיהם יהיו מגולחים לאות אבל.
\v 19 הם ישליכו את כספם ברחובות והזהב שלהם יהיה טמא בעיניהם. הכסף והזהב שלהם לא יוכלו להציל אותם ביום כעסו של ה'. עושרם לא ישְׂביע אותם ולא ימלא את המעיים שלהם כי חטאם הכשיל אותם.
\v 20 התכשיטים היפים שלהם הפכו לגאוותם, הם עשו מהם את פסליהם המתועבים, לכן אֲטַמא את עושרם.
\v 21 אתן לזרים לשדוד אותם, הם יהיו לשלל בידי רשעי הארץ שיחללו אותם.
\v 22 לא אגן עליהם עוד. שודדים ייכנסו לבית אוצרי ויחללו אותו.

\p
\v 23 "הכן שרשרות כי הארץ מלאה משפטי רצח והעיר מלאה אלימות.
\v 24 אביא את הרעים שבעמים והם ייקחו את בתי התושבים. אשים סוף לגאוות המנהיגים ואחלל את המקדשים שלהם.
\v 25 אימה גדולה תבוא. הם יבקשו שלום אבל הוא לא יבוא.
\v 26 אסון יבוא על אסון, שמועה על שמועה. הם יבקשו נבואה מהנביא, הכוהנים לא יוכלו ללמד את התורה והזקנים לא יוכלו לייעץ.
\v 27 המלך יתאבל, המושל ייבהל והעם יזדעזע. אנהג בהם בהתאם להתנהגותם ואשפוט אותם כפי ששפטו אחרים. אז יֵדעו שאני ה'".

\s1 עבודת אלילים במקדש

\p
\c 8
\cp ח
\v 1 בשנה השישית, בחמישה לחודש השישי [אלול], כשישבתי בביתי וזקני יהודה ישבו לפניי, נחה עליי שם יד אדוני ה'
\v 2 וראיתי דמות אדם שנראה כמו אש. ממותניו ומטה הוא נראה כמו אש וממותניו ומעלה הוא נראה כמו אור זוהר, זוהר מאוד.
\v 3 הוא שלח משהו דומה ליד ותפס אותי בקצוות שער ראשי. רוח נשאה אותי בין הארץ לבין השמים והביאה אותי לירושלים בחזון מאלוהים, אל השער הצפוני של החצר הפנימית, שם עמד פסל הקנאה המעורר קנאה.
\v 4 ראיתי שם את כבוד אלוהי ישראל כמו בחזון שראיתי בבקעה.

\p
\v 5 הוא אמר לי: "בן אדם, הבט לכיוון צפון". הבטתי לכיוון צפון וראיתי מצפון לשער המזבח את פסל הקנאה הזה בכניסה.
\v 6 הוא אמר לי: "בן אדם, האם אתה רואה מה הם עושים, את המעשים המתועבים מאוד שבני ישראל עושים פה ומרחיקים אותי ממקדשי? עוד תראה מעשים מתועבים יותר!".

\p
\v 7 הוא הביא אותי אל פתח החצר וראיתי חור בקיר.
\v 8 "בן אדם, חפור בקיר", הוא אמר לי. חפרתי בקיר וראיתי פתח.
\v 9 הוא אמר לי: "היכנס וראה את המעשים המתועבים והרעים אשר הם עושים פה".
\v 10 נכנסתי וראיתי דמויות של זוחלים ובהמות, של יצורים טמאים ושל כל האלילים הבזויים של עם ישראל, חקוקים על הקיר סביב סביב.
\v 11 שבעים איש מזקני עם ישראל, יַאֲזַנְיָהוּ בן שָׁפָן ביניהם, עמדו לפני הדמויות, כל אחד החזיק את כלי הקטורת שלו וענן כבד של קטורת עלה מהכלים.
\v 12 הוא אמר לי: "בן אדם, האם ראית מה זקני עם ישראל עושים בחושך, כל אחד בחדרו המקושט בדמויות אליליות? הם חושבים, 'ה' אינו רואה אותנו, ה' עזב את הארץ'".
\v 13 הוא אמר לי: "עוד תראה שהם עושים מעשים מתועבים יותר!".

\p
\v 14 הוא הביא אותי אל פתח שער בית ה' שמצפון. ראיתי שם נשים שישבו ובכו על האליל תַמוּז.
\v 15 הוא אמר לי: "האם ראית, בן אדם? עוד תראה מעשים מתועבים גדולים יותר!".

\p
\v 16 אחר כך הוא הביא אותי אל החצר הפנימית של בית ה' וראיתי בפתח היכל ה', בין האולם לבין המזבח, כעשרים וחמישה איש, אחוריהם מופנים להיכל ה' ופניהם למזרח. הם השתחוו לכיוון מזרח, לשמש.
\v 17 הוא אמר לי: "האם ראית, בן אדם? לא די לאנשי יהודה במעשים המתועבים שעשו פה, הם גם ממלאים את הארץ אלימות וממשיכים להכעיס אותי. הם דוחפים ענף גפן אל תוך אפם,
\v 18 ואני אנהג בהם בזעם, לא ארחם ולא אצטער. גם אם יזעקו אליי בקול גדול לא אשמע אותם".

\s1 אות על המצח

\p
\c 9
\cp ט
\v 1 שמעתי קול גדול קורא: "קָרבו את המענישים של העיר, כל אחד עם כלי נשק בידו".
\v 2 ראיתי שישה אנשים באים מכיוון השער העליון הצפוני, כל אחד עם כלי ניפוץ בידו, וביניהם איש אחד לבוש בגדי פשתן וכלי כתיבה בחגורתו. הם באו ונעמדו ליד מזבח האָרָד
\v 3 וכבוד אלוהי ישראל, ששכן מעל המלאכים, התרומם לכיוון סף המקדש. ה' קרא לאיש לבוש בגדי הפשתן, שכלי כתיבה בחגורתו
\v 4 ואמר לו: "עבור בתוך העיר ירושלים וסמן אות על מצחם של האנשים הנאנחים ומתאבלים בגלל כל המעשים המתועבים שנעשים בתוכה".
\v 5 לאחרים שמעתי אותו אומר: "עִברו אחריו בעיר והִרגו, אל תרחמו ואל תצטערו.
\v 6 הִרגו והשמידו זקנים, בחורים, בחורות, ילדים ונשים. אבל אל כל אחד שיש עליו אות אל תתקרבו. התחילו מהמקדש שלי". הם התחילו מהאנשים הזקנים שהיו לפני המקדש.

\p
\v 7 ה' אמר להם: "טַמאו את המקדש ומַלאו את החצרות הרוגים, צאו!". הם יצאו והרגו את תושבי העיר.
\v 8 הם הרגו ואני נשארתי לבדי. נפלתי על פניי וזעקתי: "אוי, אדוני ה'! האם תשמיד את כל שארית ישראל כשתשפוך את זעמך על ירושלים?".
\v 9 ה' השיב לי: "חטא ממלכת ישראל ויהודה גדול מאוד מאוד והארץ מלאה מעשי רצח, העיר מלאה אי-צדק כי התושבים אומרים, 'ה' עזב את הארץ, ה' אינו רואה'.
\v 10 אני לא ארחם ולא אצטער. אעניש אותם בהתאם למעשיהם".

\p
\v 11 האיש הלבוש בגדי פשתן שכלי כתיבה בחגורתו הודיע לה': "עשיתי כל מה שציווית עליי".

\s1 כבוד ה' עוזב את המקדש

\p
\c 10
\cp י
\v 1 ראיתי על המשטח שמעל ראשי המלאכים משהו דומה לאבן ספיר, משהו שנראה דומה לכיסא נגלה מעליהם.
\v 2 הוא אמר לאיש הלבוש בגדי פשתן: "היכנס בין האופנִים, אל מתחת למלאכים, מלא את כפות ידיך גחלים בוערות מבין המלאכים וזרוק אותן על העיר". ראיתי אותו נכנס.
\v 3 המלאכים עמדו מדרום למקדש כשהאיש נכנס. הענן מילא את החצר הפנימית
\v 4 וכבוד ה' התרומם מעל המלאכים אל מעל סף המקדש. המקדש התמלא בענן. החצר התמלאה באור הזוהר של כבוד ה',
\v 5 וקול כנפי המלאכים נשמע עד לחצר החיצונית כמו קול אל שדי כשהוא מדבר.

\p
\v 6 כאשר ציווה ה' על האיש הלבוש בגדי פשתן: "קח גחלים מבין האופנים שבין המלאכים", בא האיש ונעמד ליד אחד האופנים.
\v 7 אחד המלאכים שלח את ידו בין המלאכים אל האש שביניהם, הרים גחלים ושם אותן בכפות ידיו של האיש הלבוש בגדי פשתן. האיש לקח אותן ויצא.
\v 8 נראה שהיה למלאכים משהו שדומה ליד אדם מתחת לכנפיהם.

\p
\v 9 ראיתי ארבעה אופנים לצד המלאכים, אופן אחד לצד כל מלאך, והאופנים נראו כמו אבן תרשיש.
\v 10 ארבעתם היו זהים, כל אחד היה כמו אופן בתוך אופן.
\v 11 כאשר התקדמו המלאכים לאחד מארבעת הכיוונים, הם התקדמו בלי לפנות. לאן שפנה ראש המלאך, התקדמו האופנים. הם לא פנו כדי להתקדם.
\v 12 כל גופם, גבם וידיהם, הכנפיים והאופנים היו מלאים עיניים מסביב לכל ארבעתם ולאופנים שלהם.
\v 13 שמעתי שהאופנים נקראים גלגלים.
\v 14 לכל אחד היו ארבע פנים, מהצד האחד פני מלאך, מהצד השני פני אדם, מהצד השלישי פני אריה ומהצד הרביעי פני נשר.
\v 15 המלאכים התרוממו. אלה היצורים שראיתי על יד נהר כבר.
\v 16 כאשר הלכו המלאכים, התקדמו האופנים שלצדם. כשהרימו המלאכים את כנפיהם כדי להתרומם מעל הארץ, האופנים שהיו לצדם לא פנו.
\v 17 כשעמדו המלאכים, עמדו האופנים וכשהתרוממו המלאכים התרוממו האופנים כי הרוח שהייתה ביצורים הייתה גם בהם.

\p
\v 18 כבוד ה' יצא מעל סף המקדש ונעצר מעל המלאכים.
\v 19 המלאכים הרימו את כנפיהם והתרוממו מהארץ לעיניי כאשר יצאו, והאופנים אִתם. הם עמדו בפתח השער המזרחי של בית ה' וכבוד אלוהי ישראל היה עליהם מלמעלה.
\v 20 אלה היצורים שראיתי מתחת לאלוהי ישראל ליד נהר כבר והבנתי שהיצורים האלה הם מלאכים.
\v 21 ארבע פנים לכל אחד, ארבע כנפיים לכל אחד, ומשהו שדומה לידי אדם מתחת לכנפיהם.
\v 22 פניהם היו זהות לַפנים שראיתי על יד נהר כבר, היו להם אותן פנים. כל אחד הלך כשפניו קדימה.

\s1 לב בשר במקום לב האבן

\p
\c 11
\cp יא
\v 1 רוח נשאה אותי והביאה אותי אל השער המזרחי של בית ה' שפונה למזרח, ובפתח השער ראיתי עשרים וחמישה איש, ביניהם יַאֲזַנְיָה בן עַזוּר ופְלַטְיָהוּ בן בְּנָיָהוּ שרי העם.

\p
\v 2 ה' אמר לי: "בן אדם, אלה האנשים שחושבים מחשבות רעות ומתכננים תכניות רעות בעיר הזאת,
\v 3 שאומרים, 'לא בקרוב נבנה בתים. העיר היא הסיר ואנחנו הבשר'.
\v 4 לכן נבא עליהם, נבא בן אדם!".
\v 5 אז ירדה עליי רוח ה' והוא אמר לי: "אמור שכך אמר ה', 'כך אמרתם, עם ישראל, אבל אני מכיר את המחשבות העולות בדעתכם.
\v 6 הרגתם רבים בעיר הזאת ומילאתם את רחובותיה מתים'.
\v 7 לכן כך אמר אדוני ה', 'המתים שהרגתם בעיר, הם הבשר והיא הסיר, אבל אתכם אוציא מתוכה.
\v 8 ממלחמה פחדתם ומלחמה אביא עליכם', אמר ה'.
\v 9 'אוציא אתכם מהעיר, אתן אתכם בידי זרים ואעניש אתכם.
\v 10 תיהרגו במלחמה. אעניש אתכם ליד גבול ישראל, ואז תדעו שאני ה'.
\v 11 העיר לא תהיה הסיר שלכם ואתם לא תהיו הבשר שבתוכה. ליד גבול ישראל אעניש אתכם
\v 12 ואז תדעו שאני ה', כי לא נהגתם על פי חוקיי ולא קיימתם את מצוותיי אלא נהגתם על פי חוקי העמים שסביבכם'".

\p
\v 13 כאשר ניבאתי מת לפתע פלטיהו בן בניָה, ואני נפלתי על פניי וזעקתי בקול גדול: "אוי אדוני ה'! האם תשמיד לגמרי את שארית ישראל?".

\p
\v 14 ה' אמר לי:
\v 15 "בן אדם, תושבי ירושלים אמרו על אחֶיך, על אחיך ועל קרובי משפחתך ועל כל עם ישראל כולו, 'הם רחקו מה', לנו ניתנה הארץ בירושה'.
\v 16 לכן אמור שכך אמר אדוני ה', 'אמנם הרחקתי אותם בין העמים ופיזרתי אותם בארצות, אבל הגנתי עליהם זמן מה בארצות שבאו אליהן'.
\v 17 לכן אמור שכך אמר אדוני ה', 'אקבץ אותם מהעמים, אאסוף אותם מהארצות שהתפזרו בהן ואתן להם את אדמת ישראל.
\v 18 הם יבואו לשם ויסלקו ממנה את כל האלילים העלובים והמתועבים שלה,
\v 19 ואני אתן להם לב אחד ורוח חדשה אשים בהם. אסלק מגופם את לב האבן ואתן להם לב בשר
\v 20 כדי שינהגו על פי חוקיי ויקיימו את מצוותיי. הם יהיו עמי ואני אהיה אלוהיהם.
\v 21 אבל את אלה שלבם נמשך לאלילים עלובים ומתועבים אעניש בהתאם למעשיהם'", אמר אדוני ה'.

\p
\v 22 המלאכים הרימו את כנפיהם והאופנים לצדם, וכבוד אלוהי ישראל היה עליהם מלמעלה.
\v 23 כבוד ה' עלה מעל מרכז העיר ועמד על ההר שממזרח לעיר.
\v 24 רוח נשאה אותי והביאה אותי בחזון, ברוח אלוהים, לבבל, אל הגולים. שם עזב אותי החזון שראיתי.
\v 25 סיפרתי לגולים את כל הדברים שהראה לי ה'.

\s1 דוגמה לעם ישראל

\p
\c 12
\cp יב
\v 1 ה' אמר לי:
\v 2 "בן אדם, אתה חי בין בני עם מורד. יש להם עיניים לראות אבל הם אינם רואים, יש להם אוזניים לשמוע אבל הם אינם שומעים כי הם עם מורד.
\v 3 ואתה, בן אדם, הכן לך ציוד לגולה ובאותו יום צא לגולה לעיניהם. לך לעיניהם ממקום מגוריך למקום אחר, אולי יבינו על אף שהם עם מורד.
\v 4 הוצא לעיניהם ביום את הציוד שלך כמו שמוציאים ציוד לגולה, וצא לעיניהם בערב כפי שיוצאים לגולה.
\v 5 חפור לעיניהם בקיר והוצא דרכו את הציוד,
\v 6 שא אותו לעיניהם על כתפיך והוצא אותו בחשֵכה. כסה את פניך כך שלא תראה את הארץ כי אני רוצה שתשמש דוגמה לעם ישראל".
\v 7 עשיתי מה שציווה עליי ה'. הוצאתי ביום את הציוד שלי כמו שמוציאים ציוד לגולה, ובערב חפרתי בקיר ביד, הוצאתי בחשֵכה את הציוד ונשאתי אותו על כתפיי לעיניהם.

\p
\v 8 בבוקר אמר לי ה':
\v 9 "בן אדם, האם בני ישראל, העם המורד, לא שאלו אותך מה אתה עושה?
\v 10 אמור להם שכך אמר אדוני ה', 'זו נבואה על המושל בירושלים ועל כל בני ישראל שבתוכה'.
\v 11 אמור, 'אני משמש לכם דוגמה'. מה שעשיתי יֵיעשה להם. הם יֵצאו בשבי לגולה
\v 12 והמושל שלהם יישא בעצמו את הציוד שלו על כתפיו ויֵצא בחושך. יחפרו בקיר כדי להוציא אותו. הוא יכסה את פניו כדי שלא יראה בעיניו את הארץ.
\v 13 אפרוש עליו את הרשת שלי והוא ייתפס במלכודת שלי ואביא אותו לבבל, לארץ הבבלים, אבל הוא לא יראה אותה. הוא ימות שם.
\v 14 את כל מי שמסביבו, את עוזריו ואת גדודי הצבא שלו, אפזר לכל עבר וארדוף אחריהם עם חרב.
\v 15 הם יֵדעו שאני ה' כשאפיץ אותם בין העמים ואפזר אותם בין הארצות.
\v 16 אבל אשאיר מהם מעטים שיִינצלו מהמלחמה, מהרעב ומהמגֵפה כדי שיספרו על מעשיהם המתועבים בין העמים שיבואו לארצם, ואז יֵדעו שאני ה'".

\p
\v 17 ה' אמר לי:
\v 18 "בן אדם, אכול את הלחם שלך ברעד ושתה את המים שלך בפחד ובדאגה.
\v 19 אמור לעם שכך אמר אדוני ה' על תושבי ירושלים שעל אדמת ישראל, 'הם יאכלו את הלחם שלהם בדאגה ואת המים שלהם ישתו בפחד כי ארצם תהיה שוממה מכל הטוב שבה בגלל רשעות תושביה,
\v 20 והערים המיושבות יֵיהרסו והארץ תהפוך לשממה. אז תדעו שאני ה''".

\p
\v 21 ה' אמר לי:
\v 22 "בן אדם, מה הפתגם הזה שאתם נוהגים לומר על אדמת ישראל, 'ימים רבים עוברים וכל הנבואות אינן מתגשמות'?
\v 23 אמור להם שכך אמר אדוני ה', 'אבטל את הפתגם הזה ולא ישתמשו בו שוב בישראל'. להפך, אמור להם שקרובים הימים שכל הנבואות יתגשמו.
\v 24 לא יהיו עוד בעם ישראל חזונות שווא או נבואות שקר.
\v 25 אני, ה', אדבר ומה שאומַר יֵיעשה ולא יידָחה עוד. בימיכם, עם מורד, אעשה כל דבר שאומַר'", אמר אדוני ה'.

\p
\v 26 ה' אמר לי:
\v 27 "בן אדם, בני ישראל אומרים, 'הנבואה שהוא מנבא מתייחסת לעתיד הרחוק. הוא מנבא על זמנים רחוקים'.
\v 28 לכן אמור להם שכך אמר ה', 'דבריי לא יידָחו עוד. מה שאומַר יֵיעשה'", אמר אדוני ה'.

\s1 אל נביאי השקר

\p
\c 13
\cp יג
\v 1 ה' אמר לי:
\v 2 "בן אדם, נבא על נביאי ישראל המנבאים ואמור לאלה המנבאים מלבם, 'שִמעו את דבר ה'.
\v 3 כך אמר אדוני ה': "אוי לנביאים הרשעים המדברים מלבם אבל לא ראו דבר.
\v 4 ישראל, נביאיך דומים לשועלים בחורבות.
\v 5 הם לא חסמו בגופם את הפרצות בחומה ולא הגנו על עם ישראל במלחמה, ביום ה'.
\v 6 הם חזו חזונות שווא, ניבאו נבואות שקר. הם אומרים, 'כך אמר ה'', אבל ה' לא שלח אותם, ומקווים שדברם יתקיים.
\v 7 הלוא הם חזו חזונות שווא, ניבאו נבואות שקר. הם אומרים, 'כך אמר ה'', אבל אני לא דיברתי"'".

\p
\v 8 לכן כך אמר אדוני ה': "כיוון שהם ניבאו נבואת שווא וחזו שקרים, אני יוצא נגדם", אמראדוניה'.
\v 9 "אעניש את הנביאים החוזים חזונות שווא ומנבאים נבואות שקר. הם לא ישתייכו לעמי, ברשימות של עם ישראל הם לא יופיעו ואל אדמת ישראל לא יבואו. אז תדעו שאני אדוני ה'.
\v 10 אעשה זאת משום שהם הטעו את עמי ואמרו שיהיה שלום אבל אין שלום. העם בונה קיר והם מטייחים אותו בטיח גרוע.
\v 11 אמור למטייחים בטיח גרוע שהקיר ייפול. יבוא גשם שוטף, אשלח גושי ברד שייפלו על הקיר ורוח סערה תמוטט אותו,
\v 12 וכאשר ייפול הקיר ישאלו את הנביאים, 'איפה הטיח שטייחתם?'".

\p
\v 13 לכן כך אמר אדוני ה': "אשלח בזעמי הרב רוח סערה חזקה. אשלח בכעסי גשם שוטף וגושי ברד ייפלו בזעם כדי להשמיד לגמרי.
\v 14 אהרוס את הקיר שטייחתם בטיח גרוע ואפיל אותו לארץ עד שיתגלו יסודותיו, העיר תיפול ואתם תישמדו בתוכה. אז תדעו שאני ה'.
\v 15 אוציא את זעמי על הקיר ועל אלה שטייחו אותו בטיח גרוע ואומַר לכם, 'הקיר איננו וגם אלה שטייחו אותו אינם, 
\v 16 כל נביאי ישראל שניבאו על ירושלים נבואה של שלום אבל אין שלום'", אמר אדוני ה'.

\s1 אל נביאות השקר

\p
\v 17 "ואתה, בן אדם, פנה אל בנות עמך המנבאות מלִבן, נבא עליהן
\v 18 ואמור שכך אמר אדוני ה', 'אוי לנשים התופרות על כל פרקי ידיהן סרטים לכישוף ועושות מטפחות בגדלים שונים לכל ראש כדי לצוד אנשים. אתן צדות את בני עמי ואת עצמכן תצילו?
\v 19 אתן מחללות את כבודי בעיני עמי תמורת מעט שעורה ופירורי לחם. כאשר אתן משקרות לעמי המקשיב לשקרים, אתן מנבאות לאלה שאינם ראויים למות שימותו ולאלה שאינם ראויים לחיות שיחיו'.
\v 20 לכן כך אמר אדוני ה', 'אצא נגד סרטי הכישוף שלכן, שאתן צדות בהם את האנשים כמו ציפורים, ואקרע אותם מעל זרועותיכן. אשחרר את האנשים שאתן צדות כמו ציפורים,
\v 21 אקרע את המטפחות שלכן ואציל את בני עמי מידיכן. לא תפילו אותם עוד במלכודת. אז תדעו שאני ה'.
\v 22 הכאבתן בשקרים לצדיק שאני לא הכאבתי לו, ועודדתן את הרשע שלא ישוב מדרכו הרעה כדי שיחיה.
\v 23 לכן לא תחזו עוד חזונות שווא ולא תנבאו עוד נבואות שקר, אציל את עמי מידיכן ואז תדעו שאני ה''".

\s1 אל תפנו לאלילים הבזויים

\p
\c 14
\cp יד
\v 1 אנשים מזקני ישראל באו אליי וישבו לפניי.
\v 2 ה' אמר לי:
\v 3 "בן אדם, האנשים האלה עובדים את האלילים הבזויים שלהם ופונים לחטא שהכשיל אותם. האם אענה להם?!
\v 4 אמור להם שכך אמר אדוני ה', 'כל איש מבני ישראל שיעבוד את האלילים הבזויים שלו, שיפנה לחטא המכשיל אותו ויבוא אל הנביא, אני, ה', אענה לו בעצמי, לאיש שבא עם אליליו הבזויים הרבים
\v 5 במטרה לתפוס את לב בני ישראל, שכולם התרחקו ממני בגלל האלילים הבזויים שלהם'.

\p
\v 6 "לכן אמור לעם ישראל שכך אמר אדוני ה', 'שובו אליי והפנו גב לאלילים הבזויים שלכם, הפנו גב לכל האלילים המתועבים שלכם.
\v 7 כל איש מבני ישראל ומהתושבים הזרים שגרים בישראל שיתרחק ממני ויעבוד את האלילים הבזויים שלו, שיפנה לחטא המכשיל אותו ויבוא אל הנביא כדי לפנות אליי באמצעותו, אני, ה', אענה לו בעצמי.
\v 8 אכעס על האיש ההוא, אהפוך אותו לאות ולדוגמה ואשמיד אותו מתוך עמי. אז תדעו שאני ה'.
\v 9 אם יִטעה הנביא ויאמר לאיש דבר מה, אני ה' הטעיתי את הנביא ההוא ואני אעניש אותו ואשמיד אותו מתוך עמי ישראל.
\v 10 האיש והנביא ייענשו, עונשו של הפונה לנביא יהיה כעונשו של הנביא,
\v 11 כדי שבני ישראל לא יתרחקו עוד ממני ולא יטמאו עוד את עצמם בכל חטאיהם. הם יהיו עמי ואני אהיה אלוהיהם'", אמר ה'.

\s1 רק הצדיקים יִינצלו

\p
\v 12 ה' אמר לי:
\v 13 "בן אדם, אם ארץ תחטא לי ותבגוד בי, אעניש אותה. אמנע ממנה מזון ואביא עליה רעב ואשמיד בה כל אדם ובהמה.
\v 14 גם אם יהיו שלושת האנשים האלה בתוכה-נח, דנאל ואיוב, רק הם יִינצלו בזכות צִדקתם", אמר אדוני ה'.
\v 15 "אם אשלח חיות טרף בארץ והן יהרגו את כל בניה, ותהיה בה שממה עד שאיש לא יעבור בה בגלל חיות הטרף,
\v 16 אני נשבע", אמר אדוני ה', "שגם אם שלושת האנשים האלה יהיו בתוכה, הם לא יצילו אפילו את בניהם ואת בנותיהם. רק הם יִינצלו אבל הארץ תהיה שוממה.

\p
\v 17 "או אם אביא מלחמה על הארץ ההיא ואומַר שהמלחמה תתפשט בכל הארץ ואשמיד בה כל אדם ובהמה,
\v 18 אני נשבע", אמר אדוני ה', "שגם אם שלושת האנשים האלה יהיו בתוכה, הם לא יצילו אפילו את בניהם ואת בנותיהם. רק הם יִינצלו.

\p
\v 19 "או אם אשלח מגֵפה על הארץ ההיא, אשפוך עליה את כעסי ואביא הרג כדי להשמיד בה כל אדם ובהמה,
\v 20 אני נשבע", אמר אדוני ה', "שגם אם נח, דנאל ואיוב יהיו בתוכה, הם לא יצילו אפילו את הבן או את הבת שלהם. בזכות צדקתם הם יצילו את עצמם.
\v 21 בוודאי שכך יהיה כאשר אשלח על ירושלים את ארבעת עונשיי הכבדים, מלחמה, רעב, חיות טרף ומגֵפה, כדי להשמיד בה כל אדם ובהמה.
\v 22 למרות זאת יישארו בה ניצולים, בנים ובנות שיוצאו אליכם לגלוּת. אתם תראו את התנהגותם ואת מעשיהם ותקבלו בהבנה את האסון שהבאתי על ירושלים ואת כל מה שעשיתי לה.
\v 23 תקבלו בהבנה את מעשיי כשתראו את התנהגות בני העם ואת מעשיהם ותדעו שלא לחינם עשיתי את כל מה שעשיתי לה", אמר אדוני ה'.

\s1 ענף חסר תועלת

\p
\c 15
\cp טו
\v 1 ה' אמר לי:
\v 2 "בן אדם, במה עדיף עץ הגפן על כל עץ אחר? האם הענף שלו טוב מעצי היער?
\v 3 האם אפשר לעשות ממנו חפץ כלשהו? האם אפשר לעשות ממנו קולב כדי לתלות עליו דבר כלשהו?
\v 4 אחרי שהוא מושלך לאש ושני הקצוות שלו נשרפים וחלקו הפנימי יבש, האם ניתן לעשות ממנו חפץ כלשהו?
\v 5 אם כשהיה שלם לא היה אפשר לעשות ממנו חפץ כלשהו, עכשיו כשנשרף והתייבש בוודאי שאי אפשר לעשות ממנו דבר".

\p
\v 6 לכן כך אמר אדוני ה': "כמו עץ הגפן מבין עצי היער, שנתתי לו להישרף באש, כך אתן שיקרה לתושבי ירושלים.
\v 7 אכעס עליהם. הם ניצלו מהאש אבל האש תשרוף אותם. אתם תדעו שאני ה' כאשר אכעס עליהם.
\v 8 אהפוך את הארץ לשממה כי הם בגדו", אמר אדוני ה'.

\s1 ירושלים הבוגדת

\p
\c 16
\cp טז
\v 1 ה' אמר לי:
\v 2 "בן אדם, תאר בפני ירושלים את מעשיה המתועבים
\v 3 ואמור שכך אמר אדוני ה' לירושלים, 'ארץ המוצא שלָך, מולדתך, היא כנען. אביך אֱמוֹרִי ואמך חיתית,
\v 4 וזה מה שקרה לך ביום שנולדת: חבל הטבור שלך לא נחתך. לא רחצו אותך היטב במים, לא חיטאו את גופך במלח ולא עטפו אותך בחיתול.
\v 5 איש לא ריחם עלייך ולא עשה לך את הדברים האלה מרחמים. ביום שנולדת הושלכת מזוהמת לשדה.
\v 6 אני עברתי על ידך, ראיתי אותך מכוסה דם ואמרתי לך: "על אף שאת מכוסה דם, תחיי. על אף שאת מכוסה דם, תחיי".
\v 7 נתתי לך לגדול ולהתרבות כמו פרח בשדה, ואת התפתחת, גדלת והיית כמו תכשיט יפה. שדייך גדלו ושֵׂערך צמח אבל היית ערומה לגמרי.
\v 8 עברתי על ידך, ראיתי שאת בגיל מתאים לאהבה ופרשתי עלייך את בגדיי. כיסיתי את גופך הערום, נשבעתי לך, כרתי אתך ברית והיית שלי', אמר אדוני ה'.
\v 9 'רחצתי אותך במים, שטפתי מעלייך את דמך ומשחתי אותך בשמן.
\v 10 הלבשתי אותך בבגדים רקומים ונעלתי לך נעליים מעור תחש. עטפתי אותך בפשתן וכיסיתי אותך בבד יקר.
\v 11 קישטתי אותך בתכשיטים, שמתי צמידים על ידייך ותכשיט על צווארך.
\v 12 שמתי נזם על אפך, עגילים על אוזנייך וכתר מפואר על ראשך.
\v 13 היית מקושטת בזהב ובכסף. לבשת פשתן, בד יקר ובגדים רקומים. אכלת קמח משובח, דבש ושמן. היית מאוד מאוד יפה, ראויה להיות מלכה.
\v 14 התפרסמת בין העמים ביופי המושלם שלך, בגלל היופי שלי שהענקתי לך', אמר אדוני ה'.

\p
\v 15 "'אבל בטחת ביופייך, ניצלת את העובדה שהיית מפורסמת כדי לזנוֹת. זנית עם כל מי שעבר לידך, התמסרת לו.
\v 16 לקחת מבגדייך ועשית לך מקומות פולחן מרופדים שעליהם עשית את מעשי הזנות שלך, שלא היו ולא יהיו כמוהם.
\v 17 לקחת את תכשיטייך היפים מהזהב ומהכסף שלי שנתתי לך, עשית לך מהם אלילים בדמות גברים, וזנית אִתם.
\v 18 לקחת את הבגדים הרקומים שלך וכיסית בהם את האלילים, ואת השמן והקטורת שלי שמת לפניהם.
\v 19 את המזון שנתתי לך לאכול, הקמח המשובח, השמן והדבש, נתת להם כדי שיפיצו ריח נעים, וכך היה', אמר אדוני ה'.
\v 20 'לקחת את בנייך ואת בנותייך שילדת לי והקרבת אותם כזבח מאכל לאלילים. לא די בכך שזנית,
\v 21 גם שחטת את בניי וגם הקרבת אותם לאלילים.
\v 22 מרוב מעשים מתועבים ומעשי זנות לא זכרת את ימי נעורייך, כשהיית ערומה לגמרי, מכוסה דם.

\p
\v 23 "'אחרי כל המעשים הרעים שלך, אוי ואבוי לך', אמר אדוני ה',
\v 24 'בנית לעצמך מקום פולחן ועשית לעצמך מקום פולחן מוגבה בכל כיכר.
\v 25 בכל צומת בנית מקום פולחן מוגבה, הפכת את היופי שלך לדבר מתועב, פיסקת את רגלייך לכל מי שעבר בסביבה ועשית מעשי זנות רבים.
\v 26 זנית עם בני מצריים שכנייך, שאבר המין שלהם גדול, ועשית מעשי זנות רבים כדי להכעיס אותי.
\v 27 הענשתי אותך, הקטנתי את הקצבת המזון שלך והפקרתי אותך בידי השונאות שלך, בנות פלשתים, שאפילו הן מתביישות במעשייך הטמאים.
\v 28 זנית עם בני אשור כי לא שבעת, זנית אִתם ועדיין לא שבעת.
\v 29 עשית מעשי זנות רבים עם בבל, ארץ הסוחרים, וגם מהמעשים האלה לא שבעת.
\v 30 עד כמה מושחתת תשוקתך', אמר אדוני ה', 'כשאת עושה את כל המעשים האלה של אישה זונה שולטת!
\v 31 כשבנית את מקום הפולחן שלך בכל צומת ועשית מקום פולחן מוגבה בכל כיכר, לא היית כמו זונה רגילה כי בזת לשכר הזנות.
\v 32 את אישה נואפת: לקחת גברים זרים במקום את בעלך.
\v 33 לכל הזונות נותנים תשלום ואַת נתת את מתנותייך למאהבים שלך. נתת להם שוחד כדי לפתות אותם לבוא מכל עבר לזנות אתך.
\v 34 במעשי הזנות שלך נהגת להפך מנשים אחרות. כיוון שגברים הפסיקו לזנות אתך, שילמת להם והם לא שילמו לך. בכך נהגת להפך מהן'".

\p
\v 35 לכן, זונה, שִמעי את דבר ה'.
\v 36 כך אמר אדוני ה': "חשפת את אברי המין שלך וגילית את גופך הערום במעשי הזנות שלך עם המאהבים שלך. עבדת את האלילים המתועבים שלך ורצחת את בנייך כדי להקריב אותם לאלילים.
\v 37 לכן אאסוף את כל המאהבים שלך, שמהם נהנית, את כל מי שאהבת ואת כל מי ששנאת. אאסוף את כולם סביבך ואגלה להם את גופך הערום והם יראו את כל מערומייך.
\v 38 אשפוט אותך כפי ששופטים נואפות ורוצחות ואהרוג אותך בזעם ובקנאה.
\v 39 אתן אותך בידם והם יהרסו את מקום הפולחן שלך, ישברו את מקומות הפולחן המוגבהים שלך, יפשיטו אותך מבגדייך וייקחו את תכשיטייך וישאירו אותך ערומה לגמרי.
\v 40 הם יעלו עלייך בהמונים, ירגמו אותך באבנים ויחתכו אותך לגזרים בחרבות שלהם.
\v 41 הם ישרפו את בתייך באש ויענישו אותך לעיני נשים רבות.

\p
"אשים סוף לזנות שלך וגם שכר זונה לא תשלמי עוד.
\v 42 אוציא עלייך את כל זעמי עד שקנאתי תירגע, ואשקוט ולא אכעס עוד.
\v 43 כיוון שלא זכרת את ימי נעורייך והרגזת אותי בכל המעשים האלה, אשלם לך על מעשייך", אמר אדוני ה'. "האם לא עשית את כל המעשים הטמאים והמתועבים האלה?
\v 44 כל מחבר פתגמים יחבר עלייך פתגם האומר 'הבת דומה לאמה'.
\v 45 את הבת של אמך, בת שבזה לבעלה ולבניה. את גם האחות של אחיותייך, שבזו לבעליהן ולבניהן. אביכן אֱמורי ואִמכן חיתית,
\v 46 אחותך הגדולה היא שומרון והעיירות שלה שמצפון לך, ואחותך הקטנה ממך היא סדום והעיירות שלה שמדרום לך.
\v 47 האם לא נהגת כמוהן ועשית מעשים מתועבים כמו שהן עשו? מעשיהן קטנים לעומת מעשייך, התנהגותך גרועה משלהן.
\v 48 אני נשבע", אמר אדוני ה', "שסדום אחותך והעיירות שלה לא עשו מה שעשית ומה שעשו העיירות שלך.
\v 49 זה היה החטא של סדום אחותך: היא והעיירות שלה היו גאות, שבעות, שלווֹת ואדישות ולא עזרו לעניים ולחלשים.
\v 50 הן התגאו ועשו לפניי מעשים מתועבים וכשראיתי זאת השמדתי אותן.
\v 51 שומרון לא חטאה מחצית מחטאייך, ומעשייך המתועבים רבים משל אחיותייך. במעשייך המתועבים הפכת את אחיותייך לצדיקות בהשוואה אלייך.
\v 52 שְׂאי גם את הבושה שייעדת לאחותך. בגלל חטאייך המתועבים משלהן, הן צדיקות בהשוואה אלייך. התביישי גם את ושאי את בושתך כי אחיותייך צדיקות בהשוואה אלייך.

\p
\v 53 "אשקם אותן, אשקם את סדום ואת העיירות שלה, את שומרון ואת העיירות שלה. אִתן אשקם גם אותך
\v 54 כדי שתתביישי כפי שמגיע לך, שתתביישי בכל מה שעשית, והן יֵיחשבו לצדיקות ממך.
\v 55 אחיותייך, סדום והעיירות שלה, ישובו לקדמותן ושומרון והעיירות שלה ישובו לקדמותן ואַת והעיירות שלך תשובו לקדמותכן.
\v 56 האם לא ראית בסדום אחותך דוגמה לאסון בימי גדולתך,
\v 57 לפני שרעתך התגלתה ולפני שביישו אותך בפני תושבי ערי ארם וסביבותיה ובנות פלשתים בזו לך מכל עבר?
\v 58 את נושאת את תוצאות מעשי ההפקרות והתועבה שלך", אמר ה'.

\p
\v 59 כך אמר אדוני ה': "עשיתי לך בהתאם למה שעשית כיוון שבזת לשבועה והפרת את הברית,
\v 60 אבל אני זוכר את הברית שכרתי אתך בימי נעורייך. אקיים את הברית לעולם.
\v 61 את תזכרי את התנהגותך ותתביישי כשתקבלי ממני את אחיותייך הגדולות והקטנות, והן יהיו בנותייך. לא משום שקיימת את הברית שלך אתי אעשה זאת.
\v 62 אקיים את בריתי אתך ואז תדעי שאני ה'.
\v 63 אעשה זאת כדי שתזכרי ותתביישי, ומרוב בושה לא יהיה לך עוד מה לומר כאשר אסלח לך על כל מה שעשית", אמר אדוני ה'.

\s1 שני הנשרים והגפן

\p
\c 17
\cp יז
\v 1 ה' אמר לי:
\v 2 "בן אדם, שְאל חידה, סַפֵּר משל לעם ישראל
\v 3 ואמור שכך אמר אדוני ה', 'הנשר הגדול שכנפיו גדולות, ארוכות ומלאות נוצות צבעוניות בא אל הלבנון ולקח את צמרת הארז.
\v 4 הוא קטף ענף צעיר מראש העץ והביא אותו לארץ המסחר, שתל אותו בעיר הסוחרים.
\v 5 הנשר לקח שתיל מהארץ ושתל אותו במָקום פורה, לקח אותו למקום עשיר במים ושתל אותו כמו עץ צפצפה.
\v 6 השתיל גדל והיה לגפן נמוכה המתפשטת על הקרקע, שענפיה ושורשיה נתונים להשגחת הנשר, לגפן שהצמיחה ענפים רבים.
\v 7 בא נשר גדול אחד שכנפיו גדולות ונוצותיו רבות. הגפן הזאת הִטתה אליו את שורשיה והושיטה אליו את ענפיה מהערוגות שבהן הייתה נטועה, כדי שישקה אותה.
\v 8 היא הייתה שתולה בשדה טוב, במָקום עשיר במים, כדי שתוכל להצמיח ענפים ולתת פרי, להיות גפן אדירה'.
\v 9 אמור שכך אמר אדוני ה', 'האם היא תצליח? הרי הוא יתלוש את שורשיה ויקצץ את פרותיה וכל העלים שעליה יתייבשו. לא יהיה צורך בכוח רב או באנשים רבים כדי לעקור אותה משורשיה.
\v 10 גם אם תישאר שתולה, האם תצליח? הרי כשתיגע בה רוח מזרחית היא תתייבש, היא תתייבש בערוגות שבהן היא צומחת'".

\p
\v 11 ה' אמר לי:
\v 12 "אמור לעם המורד, 'האם אינכם יודעים מה משמעות הדברים האלה?'. אמור, 'מלך בבל בא לירושלים, לקח את המלך ואת השרים שלה והביא אותם אליו לבבל.
\v 13 הוא לקח צאצא ממשפחת המלוכה, כרת אתו ברית והשביע אותו. גם את מנהיגי הארץ הוא לקח.
\v 14 הוא עשה זאת כדי שממלכת יהודה תהיה חלשה ולא תוכל למרוד, כדי שתשמור את הברית אתו ותקיים אותה.
\v 15 אבל מלך יהודה מרד בו כששלח שליחים למצריים לבקש שיספקו לו סוסים וצבא גדול. האם יצליח? האם מי שעושה דברים כאלה יִינצל מעונש? האם מי שמפר ברית יִינצל?
\v 16 אני נשבע', אמר אדוני ה', 'שהוא ימות בבבל - בארצו של המלך שהמליך אותו, שלשבועתו הוא בז ושאת הברית אתו הֵפר.
\v 17 כשסוללת עפר תישפך ומגדלי תצפית ייבָּנו כדי להשמיד רבים, פרעה לא יבוא עם צבא גדול והמון רב כדי לעזור לו במלחמה.
\v 18 מלך יהודה בז לשבועה והֵפר ברית. למרות הבטחתו עשה את כל הדברים האלה, לכן לא יִינצל מעונש.
\v 19 לכן כך אמר אדוני ה': "אני נשבע שאעניש אותו על כך שבז לשבועתי והפֵר את הברית שלי.
\v 20 אפרוש עליו את הרשת שלי והוא ייתפס במלכודת שלי. אביא אותו לבבל ואאשים אותו שם על כך שבגד בי.
\v 21 כל אלה שיברחו אתו וכל גדודי הצבא שלו יֵיהרגו והנשארים יתפזרו לכל כיוון. אז תדעו שאני, ה', אמרתי זאת"'".

\p
\v 22 כך אמר אדוני ה': "אני עצמי אקח ענף מצמרת הארז הגבוה ואשתול אותו. אקטוף ענף מראש ענפיו ואשתול אותו על הר גבוה ותלול,
\v 23 בהר הגבוה בישראל אשתול אותו. הענף יצמח וייתן פרי ויהיה לארז אדיר שציפורים מכל הסוגים ישכנו בו, בצל ענפיו הן ישכנו.
\v 24 אז יֵדעו כל העצים שאני ה', שהנמכתי עץ גבוה והגבהתי עץ נמוך, יִיבשתי עץ רענן והפרחתי עץ יבש. אני ה' אמרתי ואני אעשה".

\s1 כל אדם ייענש על חטאו

\p
\c 18
\cp יח
\v 1 ה' אמר לי:
\v 2 "מה הפתגם הזה שאתם נוהגים לומר על אדמת ישראל, 'האבות אכלו פֵּרות לא בשלים והבנים חשים בחמיצות'?
\v 3 אני נשבע", אמר אדוני ה', "שאיש בישראל לא ישתמש עוד בפתגם הזה.
\v 4 הרי כל בני האדם שייכים לי. גם האבות וגם הבנים שייכים לי. האדם שחוטא ימות.

\p
\v 5 "איש שיהיה צדיק-ינהג בצדק וביושר,
\v 6 לא יאכל במקומות הפולחן ולא יפנה אל האלילים הבזויים של עם ישראל, לא ישכב עם אישה של אדם אחר ולא יתקרב לאישה בזמן הדימום החודשי שלה,
\v 7 לא ירמה איש, יחזיר עירבון שניתן לו על חוב, לא ייקח דבר בכוח, ייתן לרעבים ממזונו ויכסה את הערומים בבגד,
\v 8 לא ייקח ריבית על הלוואות, יתרחק מרֶשע וישפוט ביושר בין איש לאיש,
\v 9 ינהג בהתאם לחוקיי ויקפיד לקיים את מצוותיי בנאמנות - איש כזה הוא צדיק. הוא לא ימות", אמר אדוני ה'.

\p
\v 10 "אם יוליד האיש הזה בן אָלים ורוצח שיעשה לזולת אחד מהדברים האלה:
\v 11 לא יקיים את כל המצוות האלה אלא יאכל במקומות הפולחן וישכב עם אישה של אדם אחר,
\v 12 ירמה עניים ונזקקים, ייקח דברים בכוח ולא יחזיר עירבון, יפנה לאלילים הבזויים, יעשה מעשים מתועבים
\v 13 וייקח ריבית על הלוואות-האם יחיה? הוא לא יחיה! הוא עשה את כל המעשים המתועבים האלה. יש להמית אותו. הוא יהיה אשם במותו.

\p
\v 14 "אם יוליד האיש בן, והבן יראה את כל החטאים שעשה אביו ולא יעשה כמוהם,
\v 15 לא יאכל במקומות הפולחן, לא יפנה אל האלילים הבזויים של עם ישראל ולא ישכב עם אישה של אדם אחר,
\v 16 לא ירמה איש, לא ייקח עירבון ולא ייקח דבר בכוח, ייתן ממזונו לרעבים ויכסה את הערומים בבגד,
\v 17 לא יפגע בעניים, לא ייקח ריבית על הלוואות, יקיים את מצוותיי וינהג בהתאם לחוקיי, הוא לא ימות בגלל חטאי אביו. הוא יחיה.
\v 18 אבל אביו שניצל אחרים, לקח מהם דברים בכוח ועשה רע בין בני עמו, הוא ימות בגלל חטאו.

\p
\v 19 "אם תשאלו, 'מדוע לא נענש הבן על חטא האב?', הבן נהג בצדק וביושר. הוא שמר על כל חוקיי וקיים אותם. הוא לא ימות.
\v 20 האדם שיחטא ימות. בן לא ייענש על חטא האב ואב לא ייענש על חטא הבן. צדקת הצדיק תיזכר לו ורשעות הרשע תיזכר לו.

\p
\v 21 "אבל אם יעזוב הרשע את כל החטאים שעשה, ישמור את כל חוקיי וינהג בצדק וביושר, הוא יחיה. הוא לא ימות.
\v 22 כל הפשעים שעשה לא ייזָכרו לו. כיוון שנהג בצדק הוא לא ימות.
\v 23 האם אני רוצה במותו של הרשע? הלוא אני רוצה שישוב מדרכיו ויישאר בחיים!", אמר אדוני ה'.

\p
\v 24 "אבל אם יעזוב צדיק את צדקתו ויעשה מעשים מרושעים כמו כל המעשים המתועבים שעשה הרשע, האם לא ימות? כל מעשי הצדק שעשה לא יָיזכרו לו בגלל הבגידה שבגד ובגלל החטאים שחטא. בגללם הוא ימות.
\v 25 אתם אומרים, 'דרכו של ה' אינה נכונה', שִמעו בני ישראל: האם דרכי אינה נכונה? הלוא דרכיכם אינן נכונות!
\v 26 אם יעזוב צדיק את צדקתו ויעשה מעשים מרושעים, הוא ימות בגלל מעשיו. הוא ימות בגלל המעשים המרושעים שעשה.
\v 27 ואם יעזוב רשע את המעשים המרושעים שעשה, ינהג בצדק וביושר, הוא יציל את חייו.
\v 28 אם יבין שטעה ויעזוב את כל הפשעים שעשה, הוא יישאר בחיים. הוא לא ימות.

\p
\v 29 "בני ישראל יאמרו, 'דרכו של ה' אינה נכונה'. האם דרכיי אינן נכונות, בני ישראל? הלוא דרכיכם אינן נכונות!
\v 30 לכן אשפוט אתכם, בני ישראל, כל אחד בהתאם לדרכיו", אמר אדוני ה'. "שובו אליי ועִזבו את כל הפשעים שלכם ואז לא יכשיל אתכם החטא שלכם.
\v 31 שימו סוף לפשעים שעשיתם ועשו לעצמכם לב חדש ורוח חדשה. מדוע שתמותו, בני ישראל?
\v 32 איני רוצה שמי שראוי למוות ימות", אמר אדוני ה'. "שובו אליי ולא תמותו".

\s1 הלביאה

\p
\c 19
\cp יט
\v 1 "ואתה, השמע שיר אבל על מושלי ישראל ואמור,

\p
\v 2 'איזו לביאה הייתה אמך!

\p
היא רבצה בין אריות, בין אריות צעירים גידלה את גוריה.

\p
\v 3 היא טיפחה את אחד מגוריה והוא היה לאריה צעיר,

\p
למד לטרוף טֶרף,

\p
אכל אדם.

\p
\v 4 העמים שמעו עליו.

\p
הוא נתפס במלכודת שלהם והובל למצריים בטבעות שהיו מחוברות לאפו.

\p
\v 5 כשהבינה הלביאה שחיכתה לו לשווא ואיבדה את תקוותה,

\p
היא לקחה אחד מגוריה והפכה אותו לאריה צעיר.

\p
\v 6 הוא התהלך בין אריות, היה לאריה צעיר,

\p
למד לטרוף טֶרף,

\p
אכל אדם.

\p
\v 7 הוא פגע באלמנות ארצו והחריב את עריה.

\p
הארץ כולה הזדעזעה מקול שאגתו.

\p
\v 8 עמים הרימו עליו את קולם מהארצות סביב ופרשו עליו את הרשת שלהם.

\p
במלכודת שלהם הוא נתפס.

\p
\v 9 הם הובילו אותו לכלוב בטבעות שהיו מחוברות לאפו

\p
והביאו אותו אל מלך בבל.

\p
בכלוב הביאו אותו כדי שקולו לא יישָמע עוד בהרי ישראל'".

\s1 הגפן

\p
\v 10 "אמך דמתה לגפן כמוך,

\p
שתוּלה על יד מים, פורייה ורבת ענפים מהמים הרבים.

\p
\v 11 ענפיה היו למַטות חזקים, ראויים להיות מטות של מושלים.

\p
היא התנשאה מעל העצים הסבוכים, התרוממה בגלל ענפיה הרבים.

\p
\v 12 היא נעקרה בזעם, הושלכה לארץ ורוח מזרחית יִיבשה את הפרי שלה,

\p
המטות החזקים שלה התפרקו ויָבשו, אש שרפה אותם.

\p
\v 13 עכשיו היא שתולה במדבר, בארץ יְבשה וצמאה.

\p
\v 14 אש יצאה מהגזע שלה, שרפה את הפרי שלה,

\p
ולא נשאר בה מטה חזק, מטה הראוי למושל".

\p
זהו שיר אבל. הוא ישמש שיר אבל.

\s1 בני ישראל מורדים בה'

\p
\c 20
\cp כ
\v 1 בשנה השביעית, בעשרה לחודש החמישי [אב], באו וישבו לפניי אנשים מזקני ישראל במטרה לפנות אל ה' בשאלה.
\v 2 ה' אמר לי:
\v 3 "בן אדם, אמור לזקני ישראל שכך אמר אדוני ה', 'האם באתם לפנות אליי בשאלה? אני נשבע שלא אענה לפנייתכם', אמר אדוני ה'.

\p
\v 4 "הלוא תשפוט אותם, הלוא תשפוט אותם, בן אדם? ספר להם על המעשים המתועבים של אבותיהם
\v 5 ואמור להם שכך אמר אדוני ה', 'ביום שבחרתי בישראל ונשבעתי לצאצאי משפחת יעקב, שנגליתי להם בארץ מצריים ונשבעתי להם שאני ה' אלוהיהם,
\v 6 ביום ההוא נשבעתי להוציא אותם מארץ מצריים אל הארץ שחיפשתי להם, ארץ שופעת חלב ודבש, יפה מכל הארצות'.
\v 7 אמרתי להם, 'על כל אחד מכם להשליך את האלילים המתועבים שפנה אליהם, אל תטמאו את עצמכם באלילים הבזויים של מצריים, אני ה' אלוהיכם!'.
\v 8 אבל הם מרדו בי ולא רצו לשמוע בקולי, איש לא השליך את האלילים המתועבים שפנה אליהם, ואת האלילים הבזויים של מצריים איש לא עזב.

\p
"החלטתי לשפוך עליהם את זעמי, להוציא עליהם בארץ מצריים את כל כעסי.
\v 9 פעלתי למען שמי כדי שלא יחללו אותו לעיני העמים שביניהם חי עמי, שהתגליתי לעיניהם כשהוצאתי את בני עמי מארץ מצריים.
\v 10 הוצאתי אותם מארץ מצריים והבאתי אותם למדבר.
\v 11 נתתי להם את חוקיי וגיליתי להם את מצוותיי, שהאדם שמקיים אותן יחיה בזכותן.
\v 12 גם את השבתות שלי נתתי להם כאות ביני לבינם וכדי ללמד אותם שאני, ה', מקדש אותם.

\p
\v 13 "אבל בני ישראל מרדו בי במדבר. הם לא נהגו על פי חוקיי וזלזלו במצוותיי, שהאדם שמקיים אותן יחיה בזכותן, ואת השבתות שלי הם חיללו מאוד. החלטתי לשפוך עליהם את זעמי במדבר ולהשמיד אותם.
\v 14 פעלתי למען שמי כדי שלא יחללו אותו לעיני העמים שהוצאתי לעיניהם את בני ישראל ממצריים.
\v 15 נשבעתי להם במדבר שלא אביא אותם אל הארץ שנתתי להם, ארץ שופעת חלב ודבש ויפה מכל הארצות
\v 16 כי הם זלזלו במצוותיי, לא נהגו על פי חוקיי וחיללו את השבתות שלי כיוון שלבם נמשך אל האלילים הבזויים שלהם.

\p
\v 17 "בכל זאת ריחמתי עליהם ולא השמדתי אותם לגמרי, לא הרגתי את כולם במדבר.
\v 18 אמרתי לבניהם במדבר, 'אל תנהגו על פי החוקים של אבותיכם ואל תקיימו את המצוות שלהם. אל תטמאו את עצמכם באלילים הבזויים שלהם.
\v 19 אני ה' אלוהיכם. נהגו על פי חוקיי, הקפידו לקיים את מצוותיי,
\v 20 קדשו את השבתות שלי והן יהיו לאות ביני וביניכם ותדעו כי אני ה' אלוהיכם'.

\p
\v 21 "אבל הבנים מרדו בי, לא נהגו על פי חוקיי ולא הקפידו לקיים את מצוותיי, שהאדם שמקיים אותן יחיה בזכותן, וחיללו את השבתות שלי. חשבתי לשפוך עליהם את זעמי ולהוציא עליהם את כל כעסי במדבר.
\v 22 אבל שיניתי את דעתי ופעלתי למען שמי כדי שלא יהיה מחוּלל לעיני העמים שהוצאתי לעיניהם את בני ישראל ממצריים.
\v 23 נשבעתי להם במדבר להפיץ אותם בין העמים ולפזר אותם בין הארצות
\v 24 כי את מצוותיי לא קיימו, בחוקים שלי זלזלו, את השבתות שלי חיללו ופנו לאלילים הבזויים של אבותיהם.
\v 25 בתגובה נתתי להם חוקים לא טובים ומצוות שלא יחיו בזכותן.
\v 26 גרמתי להם לטמא את עצמם במתנות שהביאו ולהקריב כל בן בכור כדי להשמיד אותם וכדי שיֵדעו שאני ה'.
\v 27 לכן, בן אדם, אמור לעם ישראל שכך אמר אדוני ה', 'אבותיכם פגעו בי מאוד כשבגדו בי'.
\v 28 הבאתי אותם אל הארץ שנשבעתי לתת להם, והם ראו את כל הגבעות הגבוהות ואת העצים הסבוכים והקריבו שם את הקרבנות שלהם. הם הקריבו שם את הקרבנות שעוררו את כעסי, הפיצו את הריחות הנעימים שלהם ושפכו את קרבנות היין שלהם.
\v 29 אמרתי להם, 'איזה ערך יש למקום הפולחן שאתם באים אליו?'. המקום נקרא במה [מקום פולחן] עד היום.

\p
\v 30 "לכן אמור לבני ישראל שכך אמר אדוני ה', 'אתם מטמאים את עצמכם כמו אבותיכם. אתם בוגדים בה' עם האלילים המתועבים שלהם,
\v 31 אתם מביאים את מתנותיכם ומקריבים את בניכם באש, אתם מטמאים את עצמכם בכל האלילים הבזויים שלכם עד היום. האם אענה לפנייתכם, בני ישראל? אני נשבע', אמר אדוני ה', 'שלא אענה לפנייתכם!
\v 32 מה שאתם חושבים לא יתקיים. אתם אומרים: "נהיה כמו העמים, המשפחות והארצות, ונשרת אלילי עץ ואבן".
\v 33 אני נשבע', אמר אדוני ה', 'שאמלוך עליכם בכוח רב, בעצמה ובזעם גדול.
\v 34 אוציא אתכם מהעמים בכוח רב, בעצמה ובזעם גדול ואאסוף אתכם מהארצות שבהן התפזרתם.
\v 35 אביא אתכם אל מדבר העמים, אאשים ואשפוט אתכם שם פנים אל פנים.
\v 36 כמו שהאשמתי את אבותיכם במדבר כשיצאו ממצריים כך אאשים אתכם', אמר אדוני ה'.
\v 37 'אמיין אתכם ואכרות אתכם ברית.
\v 38 אוציא מתוככם את המורדים והבוגדים בי, אוציא אותם מארץ מגוריהם והם לא יבואו אל אדמת ישראל. אז תדעו שאני ה''".

\p
\v 39 ואתם, בני ישראל, כך אמר אדוני ה': "לכו לעבוד כל אחד את האלילים הבזויים שלו, אם אינכם שומעים בקולי. אבל אל תמשיכו לחלל את שמי הקדוש במתנות שלכם ובאלילים הבזויים שלכם
\v 40 כי בהר הקדוש שלי, בהר הגבוה בישראל", אמר אדוני ה', "שם, בארץ, יעבדו אותי כל בני ישראל - כולם. שם ארצה בכם ושם אקבל את התרומות, את המתנות המובחרות שלכם ואת מה שתקדישו.
\v 41 ארצה אתכם כמו שרוצים ריח נעים כשאוציא אתכם מהעמים ואאסוף אתכם מהארצות שבהן התפזרתם. אזכה לכבוד לעיני העמים בגלל מה שאעשה לכם.
\v 42 אתם תדעו שאני ה' כשאביא אתכם אל אדמת ישראל, אל הארץ שנשבעתי לתת לאבותיכם.
\v 43 שם תיזכרו בהתנהגות שלכם ובכל מעשיכם שטימאתם בהם את עצמכם, ותתביישו בעצמכם בגלל כל המעשים הרעים שעשיתם.
\v 44 אז תדעו שאני, ה', פעלתי לטובתכם למען שמי ולא בהתאם לדרכים הרעות ולמעשים המושחתים שלכם, בני ישראל", אמר אדוני ה'.

\s1 נבואה על הדרום

\p
\c 21
\cp כא
\v 1 ה' אמר לי:
\v 2 "בן אדם, פנה לצד דרום והטֵף לכיוון זה, נבא על שטחי היער שבדרום.
\v 3 אמור ליער שבדרום, 'שְמע את דבר ה', כך אמר אדוני ה': "אצית בך אש שתשרוף את כל העצים הירוקים ואת כל העצים היבשים שלך. הלהבה הבוערת לא תכבה ופני כולם, מהדרום עד הצפון, ייצָרבו באש,
\v 4 וכל בני האדם יבינו שאני, ה', הבערתי את האש שלא תכבה"'".

\p
\v 5 השבתי: "אוי, אדוני ה', הם אומרים עליי, 'הוא מדבר במשלים'".

\p
\v 6 ה' אמר לי:
\v 7 "בן אדם, פנה לירושלים, הטֵף לכיוון המקדשים, נבא על אדמת ישראל.
\v 8 אמור לאדמת ישראל שכך אמר ה', 'אני יוצא נגדךְ. אשלוף את חרבי מנרתיקה ואשמיד את כל הצדיקים והרשעים שלך.
\v 9 כדי להשמיד את כל הצדיקים והרשעים שלך תישלף חרבי מנרתיקה נגד כל בני האדם, מהדרום עד הצפון.
\v 10 כל בני האדם יֵדעו שאני, ה', שלפתי את חרבי מנרתיקה. היא לא תשוב לשם עוד'".

\p
\v 11 "ואתה, בן אדם, הַשמע אנחת ייאוש, היאנח לעיניהם בכאב.
\v 12 אם ישאלו אותך, 'למה אתה נאנח?', אמור, 'בגלל השמועה שבאה. בגללה כל לב יִימס וכל ידיים ייחלשו, כל רוח תיחלש וכל הירכיים יהיו רטובות. השמועה אכן תתקיים'", אמר אדוני ה'.

\p
\v 13 ה' אמר לי:
\v 14 "בן אדם, נבא ואמור שכך אמר ה',

\p
'חרב, חרב שחידדו והשחיזו אותה,

\p
\v 15 חידדו אותה כדי לשחוט,

\p
השחיזו אותה כדי שתבריק.

\p
האם נשמח?! הרי החרב מכה את בנִי וכורתת כל עץ.

\p
\v 16 ה' מסר את החרב להשחזה כדי שישתמשו בה.

\p
חידדו והשחיזו אותה כדי למסור אותה בידי הורג.

\p
\v 17 זְעק וילל, בן אדם, כי החרב תפגע בעמי,

\p
וכל מושלי ישראל יֵיהרגו עם בני עמי.

\p
לכן הַכה על ירך בצער.

\p
\v 18 המבחן יגיע, ומה יקרה אם החרב הכורתת לא תגיע?', אמר אדוני ה'.

\p
\v 19 'ואתה, בן אדם, הַכה כף אל כף לאות אבל ונבא.

\p
החרב תכה פעמיים-שלוש,

\p
זוהי חרב ממיתה,

\p
חרב חודרת שהורגת רבים מהם.

\p
\v 20 כדי לעורר פחד ולהרבות את המכשולים,

\p
הצבתי על כל שערי עירם חרב לשחיטה.

\p
אוי, היא מבריקה, מוכנה לשחוט!

\p
\v 21 התאחדי! פני ימינה! פני שמאלה!

\p
לאן מופנות פנייך?

\p
\v 22 גם אני אכה כף אל כף ואשקיט את זעמי,

\p
אני, ה', אמרתי זאת'".

\s1 שתי דרכים

\p
\v 23 ה' אמר לי:
\v 24 "ואתה, בן אדם, סמן שתי דרכים שבהן תגיע החרב של מלך בבל. שתי הדרכים יֵצאו מארץ אחת. שים סימן בתחילת כל דרך לָעיר.
\v 25 סמן את הדרך שהחרב תגיע בה אל רבת בני עמון ואת הדרך אל תושבי יהודה שבירושלים המבוצרת.
\v 26 מלך בבל יעצור בצומת הדרכים, במפגש שבין שתי הדרכים, כדי להיעזר בכישופים.

\p
הוא ינער את החצים, יפנה בשאלה לפסלי אלילים, יקרא בכבד את העתיד.

\p
\v 27 צד ימין של הכבד יצביע על ירושלים,

\p
שמוּלה יש להציב מכונות לפריצת החומות,

\p
לפתוח פה בצרחה,

\p
להשמיע תרועת מלחמה,

\p
להציב מול השערים מכונות לפריצת החומות,

\p
לשפוך סביב החומות סוללת עפר ולהקים מגדלי תצפית.

\p
\v 28 "תושבי ירושלים לא יאמינו לאות כי התחייבו בשבועה למלך בבל. לכן יזכיר המלך את חטאם ויכבוש אותם".
\v 29 לכן כך אמר אדוני ה': "כיוון שהזכרתם את החטאים ואת הפשעים שלכם, כיוון שחשפתם את החטאים ואת כל המעשים שלכם, תיכָּבשו".

\p
\v 30 ואתה, רשע מושפל, מלך ישראל, יום עונשך בא, חטאיך עברו כל גבול.
\v 31 כך אמר אדוני ה': "הסר את הכובע המפואר שלך, הרם את הכתר, המצב לא יהיה כפי שהיה. המושפלים יכובדו והמכובדים יושפלו.
\v 32 הרס! הרס! הרס אביא עליה! הרס כזה לא היה, והוא יימשך עד שיבוא זה שעתיד למשול, אשר לו אתן את השלטון.

\p
\v 33 "ואתה, בן אדם, נבא ואמור, 'כך אמר אדוני ה' על בני עמון ועל הלעג שלהם:

\p
"חרב, חרב מוכנה לשחיטה, מושחזת ומבריקה כדי להשמיד,

\p
\v 34 (חוזים לָך חזונות שווא, מנבאים לָך נבואות שקר)

\p
כדי לשים אותך על צווארי הרשעים שדינם מוות,

\p
שיום עונשם בא, שחטאיהם עברו כל גבול.

\p
\v 35 השֵב את החרב לנרתיקה!

\p
במקום שנבראתְ, בארץ מוצאך, אשפוט אותך.

\p
\v 36 אשפוך עלייך את זעמי, אנשוף עלייך באש כעסי.

\p
אתן אותך בידי אנשים מבעירי אש, מומחים להרס.

\p
\v 37 אש תשרוף אותך, דמך יישפך בארץ ולא יזכרו אותך, כי אני, ה', אמרתי זאת"'".

\s1 חטאי ירושלים ועונשה

\p
\c 22
\cp כב
\v 1 ה' אמר לי:
\v 2 "ואתה, בן אדם, שפוט, שפוט את עיר הרצח ותאר בפניה את כל מעשיה המתועבים.
\v 3 אמור לה שכך אמר אדוני ה', 'עיר שתושביה רוצחים בתוכה מביאה על עצמה את עונשה. עיר שעושה אלילים בזויים מביאה על עצמה טומאה.
\v 4 אַת אשמה במעשי הרצח שביצעת, את טמאה בגלל האלילים הבזויים שעשית, לכן קרבו ימי עונשך, שנותייך הגיעו לסופן. אגרום לעמים להשפיל אותך, לכל הארצות ללעוג לך.
\v 5 ארצות קרובות ורחוקות ילעגו לך, העיר הטמאה שאי-הסדרים בה רבים.
\v 6 מושלי ישראל עשו בך כל מה שיכלו כדי לרצוח.
\v 7 לא כיבדו בך אב או אם, את התושבים הזרים שחיו בתוכך ניצלו, את היתומים והאלמנות שלך רימו.
\v 8 זלזלת בקרבנות המוקדשים לי, חיללת את השבתות שלי,
\v 9 היו בך אנשים שהפיצו שמועות כדי לרצוח. במקומות הפולחן אכלו תושבייך קרבנות ועשו בך מעשים טמאים.
\v 10 תושבייך קיימו יחסי מין עם הנשים של אבותיהם, אנסו בך נשים בזמן שהיו טמאות בגלל הדימום החודשי.
\v 11 הם עשו מעשים מתועבים עם הנשים של חבריהם, טימאו את הכלות שלהם במעשים מזוהמים ואנסו את אחיותיהם מצד אביהם.
\v 12 הם לקחו שוחד כדי לרצוח. את לקחת ריבית וניצלת את ידידייך ואותי שכחת'", אמר אדוני ה'.

\p
\v 13 "הכיתי כף אל כף לאות אֵבל בגלל אהבתךְ לכסף ובגלל מעשי הרצח שבוצעו בתוכך.
\v 14 האם יחזיק לבך מעמד? האם תהיי חזקה כאשר אעשה לך את מה שאעשה? אני ה' אמרתי ואני אעשה.
\v 15 אפיץ אותך בין העמים, אפזר אותך בין הארצות ואסלק ממך את הטומאה שלך.
\v 16 כבודך יחולל לעיני העמים ואז תדעי שאני ה'".

\p
\v 17 ה' אמר לי:
\v 18 "בן אדם, בני ישראל דומים בעיניי לפסולת של מתכת. כולם נחושת ובדיל וברזל ועופרת בתנור, הם הפכו לפסולת של כסף.
\v 19 לכן כך אמר אדוני ה', 'כיוון שכולכם הפכתם לפסולת של מתכות, אאסוף אתכם אל תוך ירושלים.
\v 20 כמו שאוספים כסף ונחושת וברזל ועופרת ובדיל ומכניסים אותם לתנור כדי להבעיר בו אש ולהתיך אותם, כך אאסוף אתכם בכעסי ובזעמי, אכניס אתכם לתנור ואתיך אתכם.
\v 21 אאסוף אתכם ואנשוף עליכם באש כעסי ואתיך אתכם בתוכה.
\v 22 תותכו באש כמו שמתיכים כסף בתנור. אז תדעו שאני, ה', שפכתי עליכם את זעמי'".

\p
\v 23 ה' אמר לי:
\v 24 "בן אדם, אמור לארץ, 'את ארץ לא מטוהרת שלא ירד עליה גשם ביום זעם.
\v 25 נביאיה מורדים. כמו אריה שואג הטורף טֶרף הם אוכלים את נפש העם, לוקחים את העושר והרכוש ומרבים את מספר האלמנות בארץ.
\v 26 כוהניה מעוותים את תורתי ומחללים את הקרבנות המוקדשים לי. הם אינם מבדילים בין מה שקדוש לבין מה שאינו קדוש, אינם מבחינים בין טמא לטהור, מתעלמים מהשבתות שלי ומחללים ביניהם את שמי.
\v 27 השרים בארץ דומים לזאבים טורפי טרף, שהורגים ורוצחים כדי לצבור רווחים.
\v 28 נביאיה משקרים לבני העם, חוזים חזונות שווא, מנבאים להם נבואות שקר ואומרים: "כך אמר אדוני ה'", אבל ה' לא דיבר.
\v 29 בני העם מנצלים את העניים, לוקחים דברים בכוח ומרמים את הנזקקים. הם מנצלים את התושבים הזרים ואינם נוהגים אִתם בצדק'.

\p
\v 30 "חיפשתי ביניהם מישהו שיחסום את הפרצות, שיגן בגופו על העם כדי שלא אשמיד אותו, אבל לא מצאתי איש.
\v 31 לכן אשפוך עליהם את זעמי, אשמיד אותם באש כעסי, אעניש אותם בהתאם למעשיהם", אמר אדוני ה'.

\s1 שתי האחיות

\p
\c 23
\cp כג
\v 1 ה' אמר לי:
\v 2 "בן אדם, שתי נשים היו בנות לאם אחת.
\v 3 הן עשו מעשי זנות במצריים, כשהיו נערות עסקו בזנות. שם מעכו את השדיים שלהן, שם מיששו את השדיים הצעירים שלהן.
\v 4 ואלו שמותיהן: אָהֳלָה הבוגרת ואחותה אָהֳלִיבָה. הן היו שלי וילדו בנים ובנות. ואלו שמותיהן: שומרון היא אהלה וירושלים היא אהליבה.
\v 5 אהלה עסקה בזנות כשהייתה נשואה לי. היא חשקה במאהבים שלה, אנשי צבא אשור,
\v 6 מושלים ושרים הלבושים בגדי תכלת, כולם בחורים נאים, פרשים ורוכבי סוסים.
\v 7 היא עשתה אתם מעשי זנות, עם כל בני אשור המובחרים. היא נטמאה באלילים הבזויים של כל אלה שחשקה בהם.
\v 8 אבל את מעשי הזנות שלה עם מצריים היא לא עזבה, כי המצרים שכבו אתה בנעוריה, מיששו את השדיים הצעירים שלה ושפכו עליה את תאוותם.
\v 9 לכן נתתי אותה בידי המאהבים שלה, בידי בני אשור, שבהם חשקה.
\v 10 הם קיימו אתה יחסי מין, את בניה ובנותיה לקחו ואותה הרגו. היא שימשה דוגמה לנשים ונענשה.

\p
\v 11 "אחותה אהליבה ראתה זאת ותאוותה הייתה גדולה משלה, ומעשי הזנות שלה היו חמוּרים ממעשי הזנות של אחותה.
\v 12 היא חשקה בבני אשור, במושלים, בשרים ובאנשי הצבא, הלבושים בגדי פאר, פרשים ורוכבי סוסים, כולם בחורים נאים.
\v 13 ראיתי שהיא נטמאה, ששתיהן מתנהגות באותה צורה,
\v 14 אבל אהליבה הוסיפה על מעשי הזנות של אחותה. היא ראתה את האנשים החקוקים על הקיר, את דמויות הבבלים החקוקות והצבועות באדום
\v 15 שחגורות למותניהם, מִטפחות ארוכות לראשיהם, כולם מפקדים. הדמויות היו של תושבי בבל, שבבל היא ארצם.
\v 16 היא חשקה בהם כשראתה אותם ושלחה אליהם שליחים לבבל.
\v 17 תושבי בבל באו לשכב אתה וטימאו אותה במעשי הזנות שלהם. אהליבה נטמאה על ידם ואחר כך דחתה אותם מעליה.
\v 18 היא עשתה מעשי זנות וקיימה יחסי מין עד שדחיתי אותה מעליי כפי שדחיתי את אחותה.
\v 19 אהליבה זכרה את נעוריה, את הימים שבהם זנתה במצריים, ועשתה מעשי זנות רבים.
\v 20 היא חשקה בַּמצרים והייתה אחת מפילגשי המצרים, שאבר המין שלהם דומה לזה של חמורים וזרם הזרע שלהם דומה לזרם של זרע סוסים.
\v 21 היא נזכרה במעשי הנעורים הטמאים שלה כשהמצרים מיששו את שדיה, את שדיה הצעירים.

\p
\v 22 "לכן אהליבה, כך אמר אדוני ה', 'אקים נגדך את המאהבים שלך, את אלה שדחית מעלייך אביא כדי שיתקיפו אותך מכל עבר.
\v 23 אביא את בני בבל ואת כל הבבלים, את פְּקוֹד ושׁוֹעַ וקוֹעַ, ואִתם את כל בני אשור, בחורים נאים, כולם מושלים ושרים, מפקדים ונבחרים, כולם רוכבי סוסים.
\v 24 הם יתקיפו אותך עם המון מרכבות ועגלות. המון עמים עם מגנים גדולים וקטנים וקסדות ישימו עלייך מצור. אניח להם לשפוט אותך והם ישפטו אותך על פי כללי המשפט שלהם.
\v 25 אבטא כלפייך את קנאתי. הם יענישו אותך בזעם, יכרתו את אפך ואוזנייך, ואת מי שיישאר אחרייך יהרגו. הם ייקחו את בנייך ובנותייך, ורכושך יישרף באש.
\v 26 הם יפשיטו את בגדייך וייקחו את תכשיטייך.
\v 27 אשים סוף למעשייך הטמאים ולמעשי הזנות שהתחלת בהם בארץ מצריים. לא תתגעגעי אליהם ואת מצריים לא תזכרי עוד'".

\p
\v 28 כך אמר אדוני ה': "אתן אותך בידי אלה שאת שונאת, בידי אלה שדחית מעלייך.
\v 29 הם יענישו אותך בשנאה, ייקחו את כל פרי עבודתך הקשה ויעזבו אותך ערומה לגמרי. גופך הזונֶה, מעשייך הטמאים ומעשי הזנות שלך יֵיחשפו.
\v 30 את כל אלה יעשו לך משום שזנית עם העמים ונטמאת באלילים הבזויים שלהם.
\v 31 התנהגת כמו אחותך לכן נתתי לך את כוס העונש שלה".

\p
\v 32 כך אמר אדוני ה': "את תשתי את כוס העונש של אחותך, הכוס העמוקה והרחבה שהנֶפח שלה גדול, ותהיי לצחוק וללעג.
\v 33 תימלאי שיכרון ועצב מהכוס המלאה שיממון ושממה, הכוס של אחותך שומרון.
\v 34 את תשתי אותה עד הסוף, תשברי את החרס שלה ותפצעי את שדייך. כך אמרתי", אמר אדוני ה'.

\p
\v 35 כך אמר אדוני ה': "שכחת אותי והשלכת אותי מאחורי גבך, לכן תסבלי בשל מעשייך הטמאים ומעשי הזנות שלך".

\p
\v 36 ה' אמר לי: "בן אדם, הלוא תשפוט את אהלה ואת אהליבה? ספר להן על מעשיהן המתועבים.
\v 37 הן נאפו ורצחו, הן נאפו עם האלילים הבזויים שלהן, ואפילו את בניהן שילדו לי הקריבו לאלילים.
\v 38 גם את זאת הן עשו לי: הן טימאו את מקדשי ביום ההוא ואת השבתות שלי חיללו
\v 39 כששחטו את בניהן לכבוד האלילים הבזויים שלהן ובאו אל מקדשי ביום ההוא לחלל אותו. כך עשו בתוך ביתי!

\p
\v 40 "יותר מכך, הזמנתן אנשים לבוא ממרחק, שלחתן שליח להזמין אותם, והאנשים שלכבודם התרחצתן, איפרתן את עיניכן וענדתן תכשיטים אכן באו.
\v 41 ישבתן על מיטה מפוארת ששולחן ערוך לפניה ושמתן עליה את הקטורת והשמָנים שלי.
\v 42 קול נעים ושלֵו היה שם. עם האנשים הרבים באו גם בני סְבָא מהמדבר. הם שמו צמידים על ידיכן וכתרים מפוארים על ראשיכן.
\v 43 אמרתי, 'האם זקֵנה עדיין נואפת? האם ממשיכים לזנות אִתה, להשתתף במעשי הזנות שלה?'. כן!
\v 44 עמים באו אל אהלה ואל אהליבה, הנשים הטמאות, כמו שבאים אל אישה זונה.
\v 45 צדיקים ישפטו אותן כפי ששופטים נואפות ורוצחות כי הן באמת נואפות ורוצחות".

\p
\v 46 כך אמר אדוני ה': "אביא המונים לתקוף אותן ואפקיר אותן לאֵימה ולשוד.
\v 47 ההמונים ירגמו אותן באבנים וישמידו אותן בחרבות שלהם, יהרגו את בניהן ובנותיהן וישרפו את בתיהן.
\v 48 אשים סוף למעשים הטמאים בארץ וכל הנשים ילמדו לקח ולא יעשו מעשים טמאים כמו מעשיהן הטמאים.
\v 49 הן ייענשו בגלל מעשיהן הטמאים ויסבלו בגלל החטאים שחטאו עם האלילים הבזויים שלהן. אז יֵדעו שאני אדוני ה'".

\s1 הסיר והבשר

\p
\c 24
\cp כד
\v 1 בשנה התשיעית, בעשרה בטבת, אמר לי ה':
\v 2 "בן אדם, ציין לפניך את תאריך היום הזה, את היום הזה ממש. מלך בבל שם מצור על ירושלים ביום הזה ממש.
\v 3 סַפֵּר משל לעם המורד ואמור להם שכך אמר אדוני ה', 'שים סיר על האש, שים סיר ומלא אותו מים.
\v 4 שים בו את נתחי הבשר, את כל הנתחים הטובים - את הירך והכתף - ומלא אותו עצמות משובחות.
\v 5 השתמש בכבש משובח וסדר את העצמות מתחת לבשר. הרתח את המים שבסיר והעצמות שבתוכו יתבשלו'".

\p
\v 6 כך אמר אדוני ה': "אוי, עיר הרצח, הסיר שהטינופת שלו ממלאת אותו והטינופת אינה יוצאת ממנו! הוציאו מהסיר את כל הנתחים בזה אחר זה, בלי לבחור אחד מהם.
\v 7 רבים נרצחו בעיר. דמם נשפך בגלוי על סלע חשוף. הם לא נרצחו על הארץ כך שהעפר יכסה את דמם.
\v 8 כדי לעורר זעם ולנקום שפכתי על סלע חשוף את דם הנרצחים כך שלא יתכסה".

\p
\v 9 לכן כך אמר אדוני ה': "אוי, עיר הרצח, גם אני אגדיל את המדורה.
\v 10 הוסף עצים! הגדל את האש! בשל את הבשר לגמרי, בשל את התבשיל עד שהעצמות יישרפו.
\v 11 לאחר מכן העמד את הסיר הריק על הגחלים כדי שיתחמם עד שהאָרָד שלו יימס ואתו תימס הזוהמה שלו, עד שהטינופת שלו תישרף לגמרי.
\v 12 המאמצים המייגעים לא יוציאו את הטינופת הרבה מהסיר, היא תצא רק באש.
\v 13 אַת טמאה בגלל מעשייך הטמאים. טיהרתי אותך אבל לא טוהרת מהטומאה שלך - לא תטוהרי עוד עד שאוציא עלייך את כל זעמי.
\v 14 אני, ה', דיברתי! האסון יבוא. אני אביא אותו. לא אוותר ולא ארחם ולא אצטער. את תישָפטי בהתאם להתנהגותך ולמעשייך", אמר אדוני ה'.

\s1 מות אשת יחזקאל

\p
\v 15 ה' אמר לי:
\v 16 "בן אדם, אני עומד לקחת ממך במגֵפה את אהובתך, ואתה, אל תתאבל ואל תבכה ואל תזיל דמעות.
\v 17 היאנח בשקט. אל תקיים את מנהגי האבל על מת. חבוש את הכובע המפואר שלך ונעל את נעליך, אל תכסה את פיך ואל תאכל סעודת אבלים".

\p
\v 18 סיפרתי על כך לעם בבוקר, ואשתי מתה בערב. למחרת בבוקר עשיתי מה שציווה עליי ה'.
\v 19 בני העם אמרו לי: "אמור לנו מה משמעות הדברים שאתה עושה".

\p
\v 20 אמרתי להם שה' אמר לי
\v 21 לומר לעם ישראל: "כך אמר אדוני ה', 'אני עומד לחלל את מקדשי, את מקור הגאווה והביטחון שלכם, את האהוב עליכם והיקר לכם, ובניכם ובנותיכם שהשארתם בארץ ימותו במלחמה.
\v 22 עליכם לעשות אז את מה שעשה יחזקאל. אל תכסו את פיכם ואל תאכלו סעודת אבלים.
\v 23 חִבשו את הכובעים המפוארים שלכם ונעלו את נעליכם, אל תתאבלו ואל תבכו. אתם תירקבו בגלל חטאיכם ותיאנחו זה בפני זה.
\v 24 יחזקאל ישמש לכם דוגמה, עשו כל מה שהוא עשה. כשזה יקרה תדעו שאני אדוני ה''".

\p
\v 25 "ואתה, בן אדם, ביום שאקח מהם את מקור הביטחון שלהם, את שמחתם וכבודם, את האהוב עליהם ואת היקר להם, את בניהם ואת בנותיהם,
\v 26 ביום ההוא יגיע אליך פליט להודיע לך מה קרה.
\v 27 ביום ההוא, כשיבוא הפליט, ייפָּתח פיך ותדבר ולא תהיה אילם עוד. אתה תשמש להם אות והם יֵדעו שאני ה'".

\s1 נבואות על העמים השכנים

\s2 עמון

\p
\c 25
\cp כה
\v 1 ה' אמר לי:
\v 2 "בן אדם, פנה אל בני עמון ונבא עליהם.
\v 3 אמור לבני עמון, 'שִמעו את דבר אדוני ה'. כך אמר אדוני ה': "שמחתְ שחיללו את מקדשי, שאדמת ישראל הפכה לשממה ושאנשי יהודה יצאו לגולה.
\v 4 לכן אתן אותך ירושה לשבטים נודדים מהמזרח, והם יקימו בך את מחנות האוהלים שלהם ויתיישבו בך. הם יאכלו את הפֵּרות שלך והם ישתו את החלב שלך.
\v 5 אהפוך את רַבָּה למִרעה לגמלים ואת ארץ בני עמון למקום מנוחה לצאן. אז תדעו שאני ה'"'".

\p
\v 6 כך אמר אדוני ה': "מחאתְ כף ורקעתְ ברגל, בגלל הבוז שבלבך שמחת על מה שקרה לאדמת ישראל.
\v 7 לכן אעניש אותך ואגרום לעמים לשדוד אותך, אשמיד אותך מבין העמים, אשמיד אותך מהארצות. אשמיד אותך ותדעי שאני ה'".

\s2 מואב

\p
\v 8 כך אמר אדוני ה': "מואב ושֵׂעִיר אמרו, 'אנשי יהודה הם כמו כל העמים'.
\v 9 לכן אפתח את גבול מואב מכיווּן ערי הגבול שלה, מכיווּן האזור היפה של ארצה: בית היְשִׁימוֹת, בַּעַל מְעוֹן וקִרְיָתַיִים.
\v 10 אתן את מואב ואת ארץ בני עמון ירושה לשבטים הנודדים מהמזרח כדי שעמון לא תיזכר עוד בין העמים,
\v 11 ואת מואב אעניש. אז יֵדעו שאני ה'".

\s2 אדום

\p
\v 12 כך אמר אדוני ה': "אֱדום נָקמה באנשי יהודה, והייתה אשמה בכך שנקמה.
\v 13 לכן כך אמר אדוני ה', 'אעניש את אדום ואשמיד בה כל אדם ובהמה, אעשה בה חורבן מתֵימָן ועד דְדָן וכל תושביה ימותו במלחמה.
\v 14 אנקום באדום באמצעות עמי ישראל. הם ינהגו באדום בהתאם לכעסי ולזעמי וכך יחוו האֱדומים את נקמתי'", אמר אדוני ה'.

\s2 פלשתים

\p
\v 15 כך אמר אדוני ה': "הפלשתים נקמו. הם נקמו את נקמתם בלב מלא בוז, הם החריבו את יהודה בגלל שנאתם הנצחית.
\v 16 לכן כך אמר אדוני ה', 'אעניש את הפלשתים ואשמיד את הכְּרֵתִים ואהרוג את הנותרים לאורך חוף הים,
\v 17 ואנקום בהם נקמות גדולות כשאעניש אותם בזעם. הם יֵדעו שאני ה' כאשר אנקום בהם'".

\s1 נבואות על צור

\s2 מפלת צור

\p
\c 26
\cp כו
\v 1 בשנה האחת עשרה, באחד לחודש, אמר לי ה':
\v 2 "בן אדם, צוֹר קראה קריאות שמחה ואמרה על ירושלים, 'העיר שהייתה מרכז המסחר של העמים נשברה, המסחר שלה יעבור אליי, היא נחרבה ואני אתעשר'.
\v 3 לכן כך אמר אדוני ה', 'אני יוצא נגדך, צור, ואביא עמים רבים שיעלו להילחם בך כמו שהים מעלה את גליו.
\v 4 הם ישברו את חומות צור ויהרסו את מגדליה ואני אסחוף ממנה את העפר שלה ואהפוך אותה לסלע חשוף.
\v 5 היא תהיה משטח ליבוש רשתות דיג בים, כי אני אמרתי זאת', אמר אדוני ה'. 'העמים ישדדו אותה.
\v 6 תושבי העיירות שלה שעל היבשה יֵיהרגו במלחמה, אז יֵדעו שאני ה''".

\p
\v 7 כך אמר אדוני ה': "אביא על צור מצָפון את נְבוּכַדְרֶאצַר מלך בבל, מלכם של מלכים, שיבוא עם סוסים, מרכבות ופרשים, צבא גדול ואנשים רבים.
\v 8 הוא יהרוג במלחמה את תושבי העיירות שלך, צור. הוא יבנה סביבך מגדלי תצפית, ישפוך סוללת עפר ויביא נגדך לוחמים עם מגנים גדולים.
\v 9 הכלי שלו לניפוץ חומות יכה בחומותייך, את מגדלייך ינפץ בכלי הנשק שלו.
\v 10 האבק שיעלה מהמון סוסיו יכסה אותך וקול הפרשים, העגלות והמרכבות ירעיד את חומותייך כאשר ייכנס נבוכדראצר לשערייך כמו שנכנסים לעיר שנפרצה.
\v 11 בפרסות סוסיו ירמוס את כל רחובותייך, את עמך יהרוג והעמודים החזקים שלך ייפלו ארצה.
\v 12 את רכושך ייקחו שלל ואת סחורתך ישדדו ואת חומותייך יהרסו ואת בתייך היקרים ינפצו ואת האבנים והעצים והעפר שלך ישליכו למים.
\v 13 אשים סוף לקול שירייך, וקול כינורותייך לא יישָמע עוד.
\v 14 אהפוך אותך לסלע חשוף, תהיי משטח ליבוש רשתות דיג, לא תיבָּני שוב כי אני, ה', אמרתי זאת", אמר אדוני ה'.

\p
\v 15 כך אמר אדוני ה' לצור: "מקול המפלה שלך, מאנחות הפצועים והרג ההרוגים שבתוכך ירעדו ארצות רחוקות.
\v 16 כל המושלים של ערי החוף יֵרדו מכיסאותיהם, יסירו את הגלימות שלהם ויפשטו את בגדיהם הרקומים. הם ילבשו חרדה, ישבו על הארץ, ירעדו בלי הפסקה ויזדעזעו בגללך.
\v 17 הם ישמיעו עלייך שיר אבל ויאמרו לך,

\p
'איך נהרסת!

\p
העיר המהוללת, המיושבת מימי קדם, שהייתה חזקה בים,

\p
היא ותושביה הטילו פחד על כל תושביה'.

\p
\v 18 עכשיו יפחדו תושבי ארצות רחוקות ביום המפלה שלך,

\p
תושבי הארצות הרחוקות שליד הים ייבהלו כשתצאי לגלוּת".

\p
\v 19 כי כך אמר אדוני ה': "כאשר אהפוך אותך לעיר הרוסה כמו ערים שאינן מיושבות, כאשר המים העמוקים יעלו עלייך והמים הרבים יכסו אותך,
\v 20 אוריד אותך עם היורדים לקבר, היושבים שם מעולם, ואושיב אותך בתחתיות הארץ עם היורדים לקבר, בחורבות שהיו מעולם, כדי שלא תמשיכי להיות בארץ החיים ולהקרין מיופייך.
\v 21 הגורל שאביא עלייך יעורר בהלה ותיעלמי. יחפשו אותך ולא ימצאו אותך עוד לעולם", אמר אדוני ה'.

\s1 שיר אבל על צור

\p
\c 27
\cp כז
\v 1 ה' אמר לי:
\v 2 "ואתה, בן אדם, השמע על צור שיר אבל.
\v 3 אמור לצור, העיר שיש לה שני נמלים, שסוחרת עם עמים רבים מארצות רחוקות, שכך אמר אדוני ה',

\p
'צור, אמרת: "יש לי יופי מושלם".

\p
\v 4 את מוקפת ים. הבונים שלך בנו אותך כך שיהיה לך יופי מושלם.

\p
\v 5 כל הלוחות הכפולים שלך נבנו מעצי ברוש משְׂנִיר,

\p
את התורן שעלייך עשו מארז הלבנון.

\p
\v 6 מאלוני הבשן עשו את המשוטים שלך.

\p
את הלוחות שלך, שנעשו מעצי תְאַשׁוּר מחופי קפריסין, קישטו בשנהב.

\p
\v 7 המפרש שלך היה מפשתן רקום ממצריים והיה הסימן המאפיין שלך.

\p
הכיסוי שלך היה מבדים כחולים וסגולים מחופי קפריסין.

\p
\v 8 אנשים מצידון ואַרְוַוד השיטו אותך,

\p
מומחים שבאו ממך, צור, היו רבי החובלים שלך.

\p
\v 9 זקני גְבַל והמומחים שלה היו אנשי התחזוקה שלך.

\p
כל האניות שבַּיָם וכל המלחים שלהן באו אלייך כדי לסחור אתך.

\p
\v 10 אנשים מפָּרַס, מלוּד ומפּוּט לחמו בצבאך.

\p
הם תלו בתוכך את המגנים והקסדות שלהם והוסיפו לך פאר.

\p
\v 11 בני אַרוַוד וחֵילֵךְ שמרו על חומותייך סביב,

\p
בני גוּמידי שמרו במגדלייך ותלו את המגנים שלהם סביב חומותייך. הם השלימו את יופייך.

\p
\v 12 תַרְשִׁישׁ סחרה אתך בגלל העושר הרב שלך. היא נתנה כסף, ברזל, בדיל ועופרת תמורת הסחורות שלך.

\p
\v 13 יָוָון, תוּבַל ומֶשֶׁךְ סחרו אתך, הם נתנו עבדים וכלי אָרָד תמורת הסחורה שלך.

\p
\v 14 מבית תוֹגַרְמָה נתנו סוסים, סוסי רכיבה ופרדים תמורת הסחורות שלך.

\p
\v 15 בני דְדָן סחרו אתך ומארצות רחוקות רבים סחרו אתך, נתנו לך במתנה שנהב ועץ שחור ויקר.

\p
\v 16 אֲרָם סחרה אתך בגלל המוצרים הרבים שלך. היא נתנה נוֹפֶךְ, רָאמוֹתוכַדְכּוֹד, בדים סגולים, רקמות ופשתן תמורת הסחורות שלך.

\p
\v 17 יהודה וארץ ישראל סחרו אתך. הם נתנו חיטה ממִינִית, מאפים מתוקים, דבש, שמן ותרופות תמורת סחורתך.

\p
\v 18 דמשק סחרה אתך ביין מחֶלְבּוֹן ובצמר לבן בגלל המוצרים הרבים שלך והעושר הרב שלך.

\p
\v 19 תושבי דן ובני יוון מאוּזָל סחרו אתך. הם סחרו אתך בברזל מעוּבד, קִידָהוקָנֶה.

\p
\v 20 דְדָן סחרה אתך בריפודים לרכיבה.

\p
\v 21 עֲרַב וכל מושלי קֵדָר סחרו אתך. הם סחרו אתך בכבשים, אֵילים ותיישים.

\p
\v 22 סוחרי שְׁבָא ורַעְמָה סחרו אתך. הם נתנו בשמים משובחים, אבנים יקרות וזהב תמורת הסחורות שלך.

\p
\v 23 חָרָן, כַּנֵה ועֵדֶן, סוחרים משְׁבָא, מאשור ומכִּלְמַד סחרו אתך.
\v 24 הם סחרו אתך בשווקים שלך בבגדי פאר, בגלימות כחולות ורקומות ובבדים צבעוניים קשורים בחבלים וארוזים.

\p
\v 25 אניות גדולות המפליגות למרחקים הובילו את הסחורה שלך, ואת היית מלאה וכבדה מאוד בלב ים.

\p
\v 26 המשיטים אותך יביאו אותך אל מים עמוקים

\p
ורוח מזרחית חזקה תשבור אותך בלב ים.

\p
\v 27 העושר והסחורות שלך וכל מה שהביאו אלייך,

\p
המלחים ורבי החובלים שלך,

\p
אנשי התחזוקה והסוחרים שלך,

\p
כל הלוחמים שהיו בך וכל הקהל הרב שבתוכך

\p
ייפלו בלב ים ביום המפלה שלך.

\p
\v 28 מקול זעקות רבי החובלים שלך ירעדו החופים.

\p
\v 29 כל חותרי המשוטים, המלחים ורבי החובלים יֵרדו מאניותיהם ויעלו ליבשה.

\p
\v 30 הם ירימו קול ויזעקו בגללך.

\p
הם ישימו עפר על ראשיהם, יתגלגלו באפר.

\p
\v 31 הם יגלחו את ראשיהם בגללך, ילבשו בגדי אבל.

\p
הם יבכו עלייך בצער גדול ויתאבלו עלייך מאוד.

\p
\v 32 כשיבכו ישמיעו עלייך שיר אבל: "מי דוממת בתוך הים כמו צור?".

\p
\v 33 הסחורות שלך יָצאו לים,

\p
האכלת לשובע עמים רבים,

\p
עושרך וסחורתך העשירו את מלכי העולם.

\p
\v 34 כאשר תישברי בים תשקעי במעמקי המים,

\p
הסחורה שלך וכל אנשייך ייפלו אתך.

\p
\v 35 כל תושבי הארצות הרחוקות יזדעזעו ממה שיקרה לך,

\p
מלכיהם יסערו וייבהלו.

\p
\v 36 הסוחרים שבעמים ישרקו עלייך בפליאה.

\p
גורלך יעורר בהלה ותיעלמי לעולם'".

\s1 נבואה על מלך צור

\p
\c 28
\cp כח
\v 1 ה' אמר לי:
\v 2 "בן אדם, אמור למלך צור שכך אמר אדוני ה', 'בגאוותך אמרת: "אני אֵל, אני יושב על כיסא האלוהים בלב ים". אבל אתה אדם ולא אֵל וחשבת שאתה אלוהים.
\v 3 אתה אכן חכם מדנאל, אין דבר נעלם שנסתר ממך.
\v 4 בחכמתך ובתבונתך התעשרת, צברת זהב וכסף באוצרותיך.
\v 5 בכישרונך הרב במסחר הגדלת את עושרך והתגאית בעושרך'".

\p
\v 6 לכן כך אמר אדוני ה': "כיוון שחשבת שאתה אלוהים,
\v 7 אגרום לזרים, לאכזרים שבעמים, לתקוף אותך. הם ישלפו את החרבות שלהם כדי לפגוע בחכמתך היפה ויהרסו את כל הפאר שלך.
\v 8 הם יורידו אותך לקבר ותמות מוות קשה בלב ים.
\v 9 האם תאמר להורגים אותך, 'אני אלוהים'? ההורגים אותך יראו שאתה אדם ולא אֵל.
\v 10 תמות מות ערלים בידי זרים, כי אני אמרתי זאת", אמר אדוני ה'.

\p
\v 11 ה' אמר לי:
\v 12 "בן אדם, הַשמע על מלך צור שיר אבל ואמור לו שכך אמר אדוני ה',

\p
'אתה עשוי בצורה מושלמת, מלא חכמה ויופי מושלם.

\p
\v 13 בעֵדן, בגן אלוהים, היית מקושט בכל אבן יקרה:

\p
אוֹדֶם, פִּטְדָה ויַהֲלוֹם, תַרְשִׁישׁ, שׁוֹהַם ויָשְׁפֵה, סַפִּיר נוֹפֶךְ ובָרֶקֶת,

\p
כולן שובצו בזהב, נעשו ביום שנבראת.

\p
\v 14 אתה מלאך משוח הפורש את כנפיו.

\p
אני בחרתי בך.

\p
בהר הקדוש של אלוהים היית, התהלכת בין אבני אש.

\p
\v 15 מעשיך היו מושלמים מהיום שנבראת עד שנמצא בך החטא.

\p
\v 16 בעקבות העיסוק הרב שלך במסחר התרבו אצלך מעשי האלימות והחטא.

\p
לכן, אותך, המלאך הפורש את כנפיו, אגרש מהַר אלוהים

\p
ומבין אבני האש אשמיד אותך.

\p
\v 17 התגאית ביופי שלך.

\p
הפאר שלך השחית את חכמתך.

\p
לכן אשליך אותך לארץ, אפיל אותך בנוכחות מלכים והם יראו זאת.

\p
\v 18 מרוב חטאיך, בשיטות המסחר המרושעות שלך, חיללת את מקדשיך.

\p
לכן אוציא מתוכך אש והיא תשרוף אותך,

\p
אהפוך אותך לאפר על הארץ לעיני כל הרואים אותך.

\p
\v 19 כל העמים שמכירים אותך יזדעזעו בגלל מה שיקרה לך,

\p
גורלך יעורר בהלה ותיעלם לעולם'".

\s1 נבואה על צידון

\p
\v 20 ה' אמר לי:
\v 21 "בן אדם, פנה אל צידון ונבא עליה.
\v 22 אמור שכך אמר אדוני ה', 'אני יוצא נגדךְ, צידון, ואגלה בתוכך את כבודי. כשאעניש אותך אזכה לכבוד. אז יֵדעו שאני ה'.
\v 23 אביא עלייך מגֵפה ומוות לרחובותייך. רבים ימותו בתוכך במלחמה שתפרוץ נגדך ותקיף אותך. אז יֵדעו שאני ה'.
\v 24 לבני ישראל לא יהיו עוד שכנים הבזים להם, פוצעים אותם ומכאיבים להם. אז יֵדעו שאני אדוני ה''".

\s1 עידוד לישראל

\p
\v 25 כך אמר אדוני ה': "כאשר אאסוף את בני עם ישראל מן העמים שביניהם התפזרו, אזכה לכבוד לעיני העמים בגלל מה שאעשה להם. אז יתיישבו בני ישראל בארצם, בארץ שנתתי לעבדי יעקב.
\v 26 הם יחיו בה בביטחון, יבנו בתים, ייטעו כרמים ויחיו בביטחון כשאעניש את כל השכנים הבזים להם. אז יֵדעו שאני ה' אלוהיהם".

\s1 נבואות על מצריים

\s2 נבואה ראשונה

\p
\c 29
\cp כט
\v 1 בשנה העשירית, בשנים עשר לחודש העשירי [טבת], אמר לי ה':
\v 2 "בן אדם, פנה אל פרעה מלך מצריים ונבא עליו ועל מצריים כולה.
\v 3 אמור לו שכך אמר אדוני ה', 'אני יוצא נגדך, פרעה מלך מצריים, התנין הגדול הרובץ בנהר שלו שאמר: "הנהר שייך לי ואני עשיתי אותו לעצמי".
\v 4 אנעץ קרס ברזל בלחייך ואדביק את דגי התעלות שלך לקשקשים שלך. אעלה אותך מתוך התעלות שלך ואת כל דגי התעלות שלך שדבקו בקשקשים שלך.
\v 5 אשליך אותך במדבר, אותך ואת כל דגי התעלות שלך. תושלך למקום שומם, לא יאספו אותך ולא יקבצו אותך. לחיות ולעופות אתן אותך למאכל.
\v 6 אז יֵדעו כל תושבי מצריים שאני ה'. הם היו משענת מִקָנה סדוק לעם ישראל.
\v 7 כשבני ישראל תפסו בך בכפות ידיהם נסדקתָ ופצעתָ את הכתף שלהם. כשנשענו עליך נשברת וגרמת להם ליפול'".

\p
\v 8 לכן כך אמר אדוני ה': "אביא עליך מלחמה ואשמיד בה כל אדם ובהמה.
\v 9 ארץ מצריים תהיה לשממה ולחורבן. אז יֵדעו שאני ה'. כיוון שאמרת, 'הנהר שייך לי ואני עשיתי אותו',
\v 10 אני יוצא נגדך ונגד התעלות שלך. אהפוך את ארץ מצריים לחורבן והרס ושממה ממִגְדוֹל עד סְוֵונֵה, עד גבול כּוּשׁ.
\v 11 לא תעבור בה רגל אדם, גם רגל בהמה לא תעבור בה וארבעים שנה היא לא תהיה מיושבת.
\v 12 אהפוך את ארץ מצריים לשממה בין הארצות השוממות ועריה יהיו בין הערים ההרוסות. הן יהיו שוממות ארבעים שנה, ואת המצרים אפיץ בין העמים, אפזר אותם בארצות".

\p
\v 13 כך אמר אדוני ה': "כעבור ארבעים שנה אקבץ את המצרים מהעמים שבהם התפזרו.
\v 14 אשיב את שבויי מצריים, אשיב אותם לפַּתְרוֹס ארץ מולדתם. הם יהיו שם ממלכה חלשה.
\v 15 היא תהיה חלשה מהממלכות האחרות ולא תתנשא עוד על העמים. אגרום לה להיות חלשה כדי שלא תשלוט בעמים.
\v 16 מצריים לא תהיה עוד מקור ביטחון לעם ישראל. המצב שלה יזכיר לבני העם שחטאו כשפנו אל המצרים. אז יֵדעו שאני אדוני ה'".

\s2 נבואה שנייה

\p
\v 17 בשנה העשרים ושבע, באחד לחודש הראשון [ניסן], אמר לי ה':
\v 18 "בן אדם, נְבוּכַדְרֶאצַר מלך בבל העביד בצוֹר את צבאו עבודה קשה עד שכל ראש הקריח וכל כתף נפצעה, אבל הוא וצבאו לא קיבלו מִצוֹר שכר על המאמץ שהשקיעו במלחמה נגדה.
\v 19 לכן כך אמר אדוני ה', 'אתן לנבוכדראצר מלך בבל את ארץ מצריים. הוא ייקח את עושרה, ייקח שלל את כל רכושה, ישדוד את מה שיש בה, והיא תהיה השכר של צבאו.
\v 20 בתמורה למאמץ שהשקיע בה אתן לו את ארץ מצריים בגלל מה שעשו לי'", אמר אדוני ה'.

\p
\v 21 "ביום ההוא אחזק את עם ישראל. אפתח את פיך ואתה תוכל לדבר אליהם. אז יֵדעו שאני ה'".

\s2 נבואה שלישית

\p
\c 30
\cp ל
\v 1 ה' אמר לי:
\v 2 "בן אדם, נבא ואמור שכך אמר אדוני ה',

\p
'יַללו ואִמרו "אוי" בגלל היום
\v 3 כי קרוב היום, קרוב יום ה'.

\p
יום קודר, הזמן שבו ייענשו העמים.

\p
\v 4 מלחמה תפרוץ במצריים, רעד יתקוף את כּוּשׁ כשייפלו ההרוגים במצריים,

\p
כשייקחו את עושרה ויהרסו את יסודותיה.

\p
\v 5 בני כּוּשׁ, פּוּט, לוּד, כּוּב,

\p
עמים שונים ובני הארץ שכרתה ברית עם מצריים

\p
יֵיהרגו עם המצרים במלחמה'".

\p
\v 6 כך אמר ה': "תומכי מצריים יֵיהרגו ומקור הגאווה והביטחון שלה יושמד.

\p
ממִגדוֹל ועד סְוֵונֵה הם יֵיהרגו במלחמה", אמר אדוני ה'.

\p
\v 7 "הם יהיו לשממה בין הארצות השוממות ועריהם יהיו בין הערים החרֵבות.

\p
\v 8 הם יֵדעו שאני ה' כשאצית אש במצריים וכל עוזריה ימותו.

\p
\v 9 ביום ההוא יצאו בשמי שליחים באניות

\p
ויפחידו את תושבי כוש החיים בביטחון.

\p
רעד יתקוף אותם כמו ביום שנענשה מצריים, כי הנה זה קורה".

\p
\v 10 כך אמר אדוני ה': "אשמיד בידי נבוכדראצר מלך בבל את המוני המצרים.

\p
\v 11 הוא והצבא שאִתו, האכזרים שבעמים, יובאו להרוס את הארץ.

\p
הם ישלפו את החרבות שלהם על מצריים וימלאו את הארץ הרוגים.

\p
\v 12 אני אייבש את התעלות, אמסור את הארץ לידי אנשים רעים,

\p
אגרום לזרים להפוך לשממה את הארץ ואת כל מה שבה.

\p
אני ה' אמרתי זאת".

\p
\v 13 כך אמר אדוני ה': "אשמיד את האלילים הבזויים,

\p
אסלק את האלילים מנוֹף,

\p
ומושל מארץ מצריים לא יהיה עוד.

\p
אפיל פחד על ארץ מצריים.

\p
\v 14 אהפוך את פַּתְרוֹס לשממה,

\p
אצית אש בצוֹעַן ואעניש את נוֹא.

\p
\v 15 אשפוך את כעסי על סִין, עיר המבצר של מצריים,

\p
ואשמיד את המון העם בנוא.

\p
\v 16 אצית אש במצריים, סין תרעד, חומת נוא תיפרץ.

\p
האויב יתקוף את נוף בַּיוֹם.

\p
\v 17 בחורי אָוֶון ופי-בֶסֶת יֵיהרגו במלחמה ושאר התושבים יילקחו בשבי.

\p
\v 18 בתַחְפַּנְחֵס יחשך היום כאשר אשבור שם את שלטון מצריים

\p
ומקור הגאווה והביטחון שלה יישבר.

\p
היום יהיה קודר.

\p
תושבי העיירות שמסביבה יילקחו בשבי.

\p
\v 19 אעניש את מצריים ואז יֵדעו שאני ה'".

\s2 נבואה רביעית

\p
\v 20 בשנה האחת עשרה, בשבעה לחודש הראשון [ניסן], אמר לי ה':

\p
\v 21 "בן אדם, אשבור את זרוע פרעה מלך מצריים.

\p
לא יחבשו אותה כדי שתירפא,

\p
לא יקשרו אותה בתחבושת

\p
ולא יחזקו אותה כדי שתוכל להחזיק בחרב".

\p
\v 22 כך אמר אדוני ה': "אני יוצא נגד פרעה מלך מצריים.

\p
אשבור את זרועותיו, את הזרוע הבריאה ואת השבורה,

\p
ואפיל את החרב מידו.

\p
\v 23 אפיץ את המצרים בין העמים ואפזר אותם בארצות.

\p
\v 24 אבל את זרועות מלך בבל אחזק, אתן את חרבי בידו.

\p
אשבור את זרועות פרעה והוא ייאנח אנחות מוות לפני מלך בבל.

\p
\v 25 אחזק את זרועות מלך בבל וזרועות פרעה ייחלשו.

\p
הם יֵדעו שאני ה' כשאתן את חרבי למלך בבל,

\p
והוא ירים אותה על ארץ מצריים.

\p
\v 26 אפיץ את תושבי מצריים בין העמים ואפזר אותם בארצות,

\p
אז יֵדעו שאני ה'".

\s2 נבואה חמישית

\p
\c 31
\cp לא
\v 1 בשנה האחת עשרה, באחד לחודש השלישי [סיוון], אמר לי ה':
\v 2 "בן אדם, אמור לפרעה מלך מצריים ולעמו הרב, 'למי אתה דומה בגדולתך?
\v 3 אשור היה כמו ארז בלבנון שענפיו יפים והוא הטיל צל כמו יער שלם. הוא היה גבוה מאוד והצמרת שלו התנשאה מעל העצים הסבוכים.
\v 4 מים גרמו לו לצמוח, מי תהום גרמו לו לגבוה, התהום הזרימה את נהרותיה סביב המטע שבו היה והתעלות שלה הגיעו לכל העצים,
\v 5 לכן הוא היה גבוה מכל העצים והיו לו ענפים רבים וארוכים שהתפשטו בגלל המים הרבים.

\p
\v 6 בענפיו בנו כל העופות את הקִנים שלהם,

\p
מתחת לענפיו יָלדו כל בעלי החיים ובצִלו חיו עמים רבים.

\p
\v 7 הוא היה יפה בגלל גודלו, בגלל ענפיו, כי שורשיו הגיעו למים רבים.

\p
\v 8 עצי הארז שבגן אלוהים לא הסתירו אותו,

\p
ענפי הברוש לא דמו לענפיו,

\p
ענפי הדולֶב לא דמו לענפיו,

\p
שום עץ בגן אלוהים לא דמה לו ביופיו.

\p
\v 9 היופי שנתתי לו ניכר בענפיו הרבים,

\p
כל עצי גן עדן בגנו של אלוהים קינאו בו'".

\p
\v 10 לכן כך אמר אדוני ה': "הוא היה גבוה מאוד, הצמרת שלו התנשאה מעל העצים הסבוכים והוא התגאה בגובהו,
\v 11 לכן נתתי אותו בידי החזק שבעמים. הוא נענש בהתאם לרֶשע שלו, גירשתי אותו.
\v 12 זרים, האכזרים שבעמים, כרתו והשליכו אותו. ענפיו נפלו על ההרים ובעמקים ונשברו בכל ערוצי הנחלים בארץ. כל עמי הארץ הסתלקו מצִלו ועזבו אותו.
\v 13 על ענפיו הנפולים שכנו כל העופות, אל ענפיו באו כל בעלי החיים.
\v 14 כך קרה כדי שכל העצים הגדלים ליד מים לא יתגאו בגובהם, הצמרת שלהם לא תתנשא מעל העצים הסבוכים, והעצים המושקים היטב לא יהיו גבוהים משאר העצים. כי כולם נמסרו למוות, נשלחו לארץ המתים עם כל בני האדם היורדים לקבר".

\p
\v 15 כך אמר אדוני ה': "ביום שיָרד לשְאוֹל גרמתי לתהום להתכסות ולהתאבל עליו, עצרתי את נהרותיה והמים הרבים עמדו. הלבנון נעצב בגללו, כל העצים נבלו בגללו.
\v 16 גרמתי לעמים לרעוד מרעש נפילתו. כשהורדתי אותו לשאול אל היורדים לקבר, כל עצי גן עדן ועצי הלבנון המובחרים והטובים שהיו מושקים היטב התנחמו בארץ המתים.
\v 17 גם הם ירדו אתו לשאול אל הרוגי מלחמה, אל עוזריו מבין העמים שישבו בצלו.
\v 18 למי מעצי גן עדן אתה דומה בכבודך ובגדולתך? אתה תורד עם עצי גן עדן אל ארץ המתים, תשכב בין הבזויים, ליד הרוגי מלחמה. כך יקרה לפרעה ולעמו הרב", אמר אדוני ה'.

\s2 נבואה שישית

\p
\c 32
\cp לב
\v 1 בשנה השתים עשרה, באחד לחודש השנים עשר [אדר], אמר לי ה':
\v 2 "השמע שיר אבל על פרעה מלך מצריים ואמור לו,

\p
'חשבת שאתה אריה צעיר בין העמים,

\p
אבל אתה כמו תנין שחי במים.

\p
אתה עולה מהתעלות שלך,

\p
מזהם את המים ברגליך,

\p
מלכלך את התעלות בבוץ.

\p
\v 3 כך אמר אדוני ה':

\p
"אפרוש עליך באמצעות עמים רבים את הרשת שלי והם יצודו אותך.

\p
\v 4 אשליך אותך על היבשה, אזרוק אותך למקום שומם,

\p
אשלח את כל העופות להתנפל עליך ואת כל החיות לשְׂבּוֹע מבשרך.

\p
\v 5 אפזר את בשרך על ההרים ואמלא את העמקים בחלקי גופתך,

\p
\v 6 אשקה בדמך את מצריים עד להרים, ערוצי הנחלים יתמלאו בדמך.

\p
\v 7 כשאמית אותך, אכסה את השמים, אחשיך את כוכביהם.

\p
אכסה את השמש בעננים והירח לא יאיר את אורו.

\p
\v 8 אחשיך את כל המאורות בשמים, אביא חושך על ארצך", אמר אדוני ה'.
\v 9 "ארעיד את לבם של עמים רבים כשאביא עליך, בארצות ובין עמים שאינך מכיר, את האסון שמגיע לך.
\v 10 אגרום לכך שעמים רבים יזדעזעו בגלל מה שקרה לך, מלכיהם ירעדו בגלל מה שקרה לך כשאנופף לפניהם בחרבי. הם ירעדו מפחד כל הזמן מחשש לחייהם, ביום המפלה שלך"'".

\p
\v 11 כך אמר אדוני ה': "חרב מלך בבל תבוא עליך.
\v 12 בחרבות לוחמים מנוסים, האכזרים שבעמים, אהרוג את עמך הרב. הם ישדדו את מה שמצריים מתגאה בו, כל עמה הרב יושמד.
\v 13 אשמיד את כל הבהמות שלך מהמקומות העשירים במים, ורגלי אדם ופרסות בהמה לא ילכלכו עוד את המים.
\v 14 אז אשקיט את מי המצרים, מי התעלות שלהם יזרמו כמו שמן", אמר אדוני ה'.

\p
\v 15 "כשאהפוך את מצריים לשממה והארץ כולה תהיה שוממה, כשאהרוג את כל תושביה, יֵדעו שאני ה'.
\v 16 זהו שיר אבל שישירו בנות העמים. הן ישירו אותו על מצריים ועל כל עמה הרב, הן ישירו את שיר האבל", אמר אדוני ה'.

\s2 נבואה שביעית

\p
\v 17 בשנה השתים עשרה, בחמישה עשר לחודש, אמר לי ה':
\v 18 "בן אדם, התאבל על העם הרב של מצריים והורד אותו, את מצריים ואת כל בנות העמים האדירים, אל ארץ המתים, אל היורדים לקבר.

\p
\v 19 ממי היית טוב יותר? רד ושכב לצד הערלים
\v 20 שמתו בין הרוגי מלחמה!

\p
חרב נמסרה לאויבים, 'הורידו את מצריים ואת כל עמה הרב'.

\p
\v 21 מתוך השאול יאמרו החזקים שבלוחמים לפרעה ולעוזריו,

\p
'הם ירדו, הם שכבו לצד הערלים הרוגי המלחמה'.

\p
\v 22 שם נמצאת אשור וכל עמה קבור סביבה, כולם הרוגי מלחמה.

\p
\v 23 הקברים שניתנו לה הם בקצה עולם המתים,

\p
עַמה קבור סביבה, כולם הרוגי מלחמה שהטילו פחד בארץ החיים.

\p
\v 24 שם נמצאת עֵילָם וכל עמה הרב קבור סביבה.

\p
כולם הרוגים שמתו במלחמה,

\p
שירדו ערלים אל ארץ המתים,

\p
שהטילו פחד בארץ החיים.

\p
הם היו מטרה לבוז עם כל היורדים לקבר.

\p
\v 25 בין ההרוגים נתנו לה לשכב לצד כל עמה הרב הקבור סביבה.

\p
כולם ערלים הרוגי מלחמה שהטילו את פחדם בארץ החיים.

\p
הם היו מטרה לבוז עִם כל היורדים לקבר, היו בין ההרוגים.

\p
\v 26 שם נמצאת מֶשֶׁךְ תוּבַל, וכל עמה הרב קבור סביבה.

\p
כולם ערלים הרוגי מלחמה שהטילו פחד בארץ החיים.

\p
\v 27 הם לא ישכבו לצד הלוחמים ההרוגים מבין הערלים,

\p
לצד אלה שירדו אל השאול עם כלי הנשק שלהם

\p
והניחו את חרבותיהם מתחת לראשיהם.

\p
העונש על חטאיהם דבק בהם,

\p
בלוחמים המנוסים שהטילו פחד בארץ החיים.

\p
\v 28 גם אתה, פרעה, תיקבר בין ערלים ותשכב לצד הרוגי מלחמה.

\p
\v 29 שם נמצאים אֱדום, המלכים והמנהיגים שלה.

\p
למרות כוחם הם נקברו עם הרוגי מלחמה.

\p
הם שוכבים לצד ערלים ולצד היורדים לקבר.

\p
\v 30 שם נמצאים מושלי צפון

\p
וכל הצידונים שירדו עם ההרוגים בגלל הפחד שהטילו.

\p
כוחם אִכזב אותם.

\p
הם שכבו לצד ערלים הרוגי מלחמה,

\p
היו מטרה לבוז עם כל היורדים לקבר.

\p
\v 31 פרעה יראה אותם ויתנחם על כל עמו הרב שנהרג במלחמה,

\p
על עצמו ועל כל צבאו", אמר אדוני ה'.

\p
\v 32 "אטיל פחד מפניי בארץ החיים ופרעה וכל עמו הרב ישכבו לצד ערלים, לצד הרוגי מלחמה", אמר אדוני ה'.

\s1 הצופה

\p
\c 33
\cp לג
\v 1 ה' אמר לי:
\v 2 "בן אדם, אמור לבני עמך, 'אם אביא על ארץ מלחמה, והעם יבחר איש אחד מתוכם וימַנה אותו לצופה,
\v 3 והוא יראה את המלחמה מתקרבת לארץ ויתקע בשופר כדי להזהיר את העם,
\v 4 מי שישמע את קול השופר ולא ייזהר וייהרג במלחמה, יהיה אשם במותו.
\v 5 אם ישמע את קול השופר ולא ייזהר, הוא יהיה אשם במותו, ואם ייזהר, הוא יִינצל.
\v 6 אם יראה הצופה את המלחמה מתקרבת ולא יתקע בשופר והעם לא יוזהר, והמלחמה תבוא ואחד מבני העם ייהרג, האיש ימות בגלל חטאו אבל את הצופה אאשים במותו'.

\p
\v 7 "ואתה, בן אדם, מיניתי אותך לצופה של עם ישראל, לשמוע את דברי ולהזהיר את העם מפניי.
\v 8 אם אומַר לרשע, 'רשע, אתה תמות', ולא תגיד לו להיזהר מדרכו, הוא רשע. הוא ימות בגלל חטאו ואותך אאשים במותו.
\v 9 אבל אם תזהיר את הרשע לעזוב את דרכו והוא לא יעזוב אותה, הוא ימות בגלל חטאו ואתה תינצל.

\p
\v 10 "ואתה, בן אדם, אמור לעם ישראל, 'כך אמרתם: "אנחנו אשמים בפשעים ובחטאים שלנו ובגללם אנחנו נרקבים. איך נמשיך לחיות?"'.
\v 11 אמור להם שה' אמר, 'אני נשבע שאינני רוצה שהרשע ימות אלא שיעזוב את דרכו ויחיה. עִזבו, עִזבו את דרכיכם הרעות. מדוע שתמותו, בני ישראל?'.

\p
\v 12 "ואתה, בן אדם, אמור לבני עמך, 'צִדקת הצדיק לא תציל אותו ביום שיחטא, ורִשעות הרָשע לא תכשיל אותו ביום שיעזוב את רשעותו. צדיק לא יחיה בזכות צדקתו ביום שיחטא.
\v 13 אם אומַר לצדיק שיחיה והוא יבטח בצדקתו ויעשה מעשים מרושעים, כל צדקותיו לא ייזָכרו לו. בגלל המעשים המרושעים שעשה הוא ימות.
\v 14 אם אומַר לרשע שימות והוא יעזוב את חטאו וינהג בצדק וביושר,
\v 15 אם יחזיר את העירבון שלקח, ישלם על מה שלקח בכוח וינהג על פי החוקים המובילים לחיים ולא יעשה מעשים מרושעים, הוא יחיה ולא ימות.
\v 16 כל החטאים שחטא לא ייזָכרו לו. הוא נהג בצדק וביושר לכן יחיה'.
\v 17 בני עמך אומרים, 'דרכו של ה' אינה נכונה', אבל דרכם אינה נכונה.
\v 18 אם צדיק עוזב את צדקתו ועושה מעשים מרושעים, הוא ימות בגלל מעשיו.
\v 19 ואם רשע עוזב את רשעותו ונוהג בצדק וביושר, הוא יחיה בזכות מעשיו.
\v 20 אתם אומרים, 'דרכו של ה' אינה נכונה'. אשפוט אתכם, בני ישראל, כל אחד בהתאם למעשיו".

\s1 הסיבות לחורבן ירושלים

\p
\v 21 בשנה השתים עשרה לגלוּת שלנו, בחמישה לחודש העשירי [טבת], בא אליי פליט מירושלים ואמר: "העיר נכבשה!".
\v 22 יד ה' נחה עליי בערב, לפני שהפליט בא, וה' פתח את פי לפני שהפליט בא אליי בבוקר. ה' פתח את פי ולא הייתי אילם עוד.
\v 23 ה' אמר לי:
\v 24 "בן אדם, תושבי החורבות האלה על אדמת ישראל אומרים, 'אברהם היה אחד וירש את הארץ, אבל אנחנו רבים-הארץ ניתנה לנו בירושה'.
\v 25 לכן אמור להם שכך אמר אדוני ה', 'אתם אוכלים בשר עם דם, פונים לאלילים הבזויים שלכם ורוצחים. האם תירשו את הארץ?
\v 26 אתם בוטחים בכוח הצבאי שלכם, עושים מעשים מתועבים וכל איש מטמא את אשת חברו. האם תירשו את הארץ?'.
\v 27 אמור להם שכך אמר אדוני ה', 'אני נשבע שאלה שנמצאים בחורבות יֵיהרגו במלחמה, את אלה שבשדה אתן לַחיות למאכל ואלה שבין הצוקים ובמערות ימותו במגֵפה.
\v 28 אהפוך את הארץ לשממה ושיממון ויבוא סוף למקור הגאווה והביטחון שלה. הרי ישראל יהיו שוממים, איש לא יעבור בהם.
\v 29 הם יֵדעו שאני ה' כשאהפוך את הארץ לשממה ושיממון בגלל כל המעשים המתועבים שעשו'.

\p
\v 30 "ואתה, בן אדם, בני עמך המדברים עליך ליד הקירות ובפתחי הבתים אומרים זה לזה ואיש לאחיו, 'בואו ושִמעו מה הדבר שיוצא מאת ה'',
\v 31 בני עמי באים אליך בהמוניהם, יושבים לפניך ושומעים את דבריך אבל אינם מקיימים אותם. הם שרים שירי חשק ולבם עסוק בהנאות שלהם.
\v 32 בעיניהם אתה כמו מי ששר שירי חשק. קולך יפה ואתה מנגן היטב. הם שומעים את דבריך אך אינם מקיימים אותם.
\v 33 כשכל מה שאמרת יקרה, וזה יקרה בקרוב, הם יֵדעו שהיה ביניהם נביא".

\s1 נבואה על רועי ישראל

\p
\c 34
\cp לד
\v 1 ה' אמר לי:
\v 2 "בן אדם, נבא על רועי ישראל, נבא ואמור לרועים שכך אמר אדוני ה', 'אוי לרועי ישראל שרָעוּ את עצמם, הרי תפקיד הרועים הוא לרעות את הצאן.
\v 3 אתם שוחטים את הכבשים השמנות, אוכלים את החלקים המשובחים ולובשים את הצמר אבל את הצאן אינכם רועים.
\v 4 את הכבשים החלשות לא חיזקתם ואת החולה לא ריפאתם ואת הפצועה לא חבשתם ואת המתרחקת לא החזרתם ואת האובדת לא חיפשתם. משלתם בהן באלימות ובאכזריות.
\v 5 הן התפזרו כי לא היה להן רועה. הן היו מאכל לכל בעלי החיים והתפזרו עוד יותר.
\v 6 צאני אבדו על ההרים ועל כל גבעה גבוהה. בכל הארץ התפזרו צאני ואיש לא חיפש אותן.
\v 7 לכן רועים, שִמעו את דבר ה'.
\v 8 \vp 8-10\vp* אדוני ה' אמר: "צאני נשדדו, הן היו מאכל לכל בעלי החיים כי לא היה להן רועה והרועים שלי לא דאגו לצאני. הרועים רעו את עצמם ואת צאני לא רעו". לכן, הרועים, שִמעו את דבר ה'. כך אמר אדוני ה': "אני נשבע שאצא נגד הרועים ואדרוש מהם את צאני, לא אתן להם לרעות צאן והרועים לא ירעו עוד את עצמם. אציל את צאני מפיהם והן לא יהיו לרועים למאכל"'".

\s1 רועה נאמן

\p
\v 11 כך אמר אדוני ה': "אני עצמי אחפש את צאני ואשגיח עליהן.
\v 12 כפי שרועה בודק את העדר שלו כשהוא בין הצאן המפוזרות שלו, כך אבדוק את צאני ואציל אותן מכל המקומות שהתפזרו בהם ביום קודר ומעורפל.
\v 13 אוציא אותן מהעמים ואקבץ אותן מהארצות ואביא אותן אל אדמתן וארעה אותן על הרי ישראל, בערוצי הנחלים ובכל יישובי הארץ.
\v 14 ארעה אותן במרעה טוב, על הרי ישראל הגבוהים הן ימצאו מרעה. שם הן ירבצו במרעה טוב, ירעו במרעה פורה על הרי ישראל.
\v 15 אני ארעה את צאני ואני אביא אותן לשדות מרעה", אמר אדוני ה'.
\v 16 "את הכבשה האובדת אחפש ואת המתרחקת אחזיר ואת הפצועה אחבוש ואת החולה אחזק, אבל את השמנה ואת החזקה אשמיד. ארעה את הצאן בצדק".

\p
\v 17 "צאני, כך אמר אדוני ה', 'אשפוט בין שה לשה, בין אֵילים לתיישים.
\v 18 האם לא די לכם לרעות במרעה הטוב שאת יתר המרעה שלכם אתם רומסים? האם לא די לכם לשתות את המים הצלולים שאת המים הנותרים אתם מלכלכים ברגליכם?
\v 19 צאני רועות במרעה שרמסתם ברגליכם ושותות את המים שלכלכתם ברגליכם'".

\p
\v 20 לכן כך אמר להם אדוני ה': "אני עצמי אשפוט בין הכבשים השמנות לבין הרזות.
\v 21 כיוון שבגופכם דחפתם אותן ובקרניכם נגחתם את כל הכבשים החלשות עד שפיזרתם אותן,
\v 22 אציל את צאני והן לא יישָדדו עוד, ואשפוט בין שה לשה.
\v 23 אקים עליהן רועה אחד והוא ירעה אותן. דוד עבדי ירעה אותם והוא יהיה הרועה שלהם.
\v 24 אני, ה', אהיה אלוהיהם ועבדי דוד ישכון ביניהם וימשול. אני, ה', אמרתי זאת.
\v 25 אכרות אתם ברית שלום ואסלק מהארץ את חיות הטרף. הם יחיו במדבר בביטחון ויִישנו ביערות.
\v 26 אברך אותם ואת אזור ההר ששייך לי, אוריד גשמים בזמן, גשמי ברכה.
\v 27 העצים ייתנו פרי והארץ תיתן יבול ובני עמי יחיו על אדמתם בביטחון. הם יֵדעו שאני ה' כשאשבור את מוטות העוֹל שמונח עליהם ואציל אותם מיד המשעבדים אותם.
\v 28 העמים לא ישדדו אותם עוד, בעלי החיים לא יאכלו אותם, הם יחיו בביטחון ודבר לא יפחיד אותם.
\v 29 אשתול להם מטע שיהיה ידוע בפרותיו הרבים ולא יהיו עוד קרבנות רעב בארץ והם לא יהיו עוד מטרה לבוז מצד העמים.
\v 30 אז יֵדעו ישראל שאני, ה' אלוהיהם, אִתם ושהם עמי", אמר אדוני ה'.
\v 31 "אתם צאני, הצאן שאני רועה. אתם בני אדם ואני אלוהיכם", אמר אדוני ה'.

\s1 נבואה על אדום

\p
\c 35
\cp לה
\v 1 ה' אמר לי:
\v 2 "בן אדם, פנה אל הר שֵׂעִיר ונבא עליו.
\v 3 אמור לו שכך אמר אדוני ה', 'אני יוצא נגדך, הר שעיר. אעניש אותך ואהפוך אותך לשממה ושיממון.
\v 4 את עריך אהפוך לחורבות ואתה תהיה לשממה. אז תדע שאני ה'.
\v 5 כך אעשה כי הייתה לך שנאת עולם ושפכת את דמם של בני ישראל במלחמה כאשר בא עליהם אסון, כאשר חטאיהם עברו כל גבול.
\v 6 לכן אני נשבע', אמר אדוני ה', 'שאמלא את ארצך דם ודם ירדוף אותך. שנאתָ שִנאת דם, לכן ירדוף אותך דם.
\v 7 אהפוך את הר שעיר לשממה ושיממון ואשמיד את כל מי שיעבור שם.
\v 8 אכסה את הריך בהרוגים שלך, בכל הגבעות, העמקים, וערוצי הנחלים שלך ייפלו הרוגי מלחמה.
\v 9 אהפוך אותך לשממה לעולם ועריך לא ייבָּנו שוב. אז תדע שאני ה'.
\v 10 אמרת: "שני העמים ושתי הארצות האלה יהיו שלי ואנחנו נירש אותן", וה' היה שם.
\v 11 לכן, אני נשבע', אמר אדוני ה', 'שאעשה לך כפי שעשית להם בכעסך ובקנאתך מרוב שנאתך. אתגלה להם כאשר אעניש אותך.
\v 12 אז תדע שאני ה'. שמעתי את כל דברי הלעג שלך על הרי ישראל כשאמרת: "הם הפכו לשממה, הם ניתנו לנו לטרף".
\v 13 דיברת אליי בהתנשאות, הִרבית בדברי גאווה, ואני שמעתי'".

\p
\v 14 כך אמר אדוני ה': "כשכל הארץ תשמח, אהפוך אותך לשממה.
\v 15 כפי ששמחת על כך שנחלַת עם ישראל הפכה לשממה, כך אעשה לך. תהפוך לשממה, הר שעיר, אתה וכל ארץ אדום. אז יֵדעו שאני ה'".

\s1 לב חדש ורוח חדשה

\p
\c 36
\cp לו
\v 1 ואתה, בן אדם, נבא על הרי ישראל ואמור: "הרי ישראל, שִמעו את דבר ה'.
\v 2 אדוני ה' אמר שהאויב קרא קריאות שמחה ואמר עליכם, 'ההרים הקדומים הם הירושה שלנו'.
\v 3 לכן נבא ואמור שכך אמר אדוני ה', 'העמים שנותרו מסביב ירשו את ארצכם, רמסו אותה והפכו אותה לשממה. הם דיברו עליכם דברים רעים.
\v 4 לכן, הרי ישראל, שִמעו את דבר אדוני ה'. כך אמר אדוני ה' להרים ולגבעות, לערוצי הנחלים ולעמקים, לחורבות השוממות ולערים העזובות שנשדדו והיו ללעג בין העמים שנותרו מסביב.
\v 5 כך אמר אדוני ה': "אני נשבע שבקנאתי הבוערת כמו אש דיברתי נגד העמים שנותרו ונגד אדום כולה, נגד אלה שלקחו לעצמם בירושה את ארצי בשמחה ובלב מלא בוז, ושדדו את שדות המרעה שלה"'".

\p
\v 6 "לכן נבא על אדמת ישראל ואמור להרים ולגבעות, לערוצי הנחלים ולעמקים שכך אמר אדוני ה', 'דיברתי בקנאתי ובזעמי כי הייתם מטרה לבוז מצד העמים.
\v 7 לכן כך אמר אדוני ה': "אני נשבע שהעמים שמסביבכם יהיו מטרה לבוז
\v 8 אבל אתם, הרי ישראל, תצמיחו את ענפיכם ותיתנו את פרותיכם לעמי ישראל כי הוא יבוא בקרוב.
\v 9 אני דואג לכם ומיטיב אתכם ואתם תעוּבְּדו ותיזָרעו.
\v 10 אביא אליכם הרבה אנשים, את כל עם ישראל. הערים ייושבו והחורבות ייבָּנו.
\v 11 ארבה את בני האדם ואת הבהמות שלכם והם יתרבו. אשיב אתכם למצבכם הקודם ואיטיב אִתכם עוד יותר מבעבר. אז תדעו שאני ה'.
\v 12 אביא אליכם בני אדם, את עמי ישראל, והם יִירשו אתכם ויקבלו אתכם לנחלה ולא תהרגו עוד את בניהם"'".

\p
\v 13 כך אמר אדוני ה': "אומרים לָך, 'את ארץ אוכלת אדם שהורגת את בני עמך'.
\v 14 לכן לא תאכלי עוד אדם ולא תהרגי עוד את בני עמך", אמר אדוני ה'.
\v 15 "לא אשמיע לך עוד את הבוז של העמים ולא תהיי עוד מטרה ללעג שלהם, ואת בני עמך לא תכשילי עוד", אמר אדוני ה'.

\p
\v 16 ה' אמר לי:
\v 17 "בן אדם, כשבני עם ישראל יָשבו על אדמתם, הם טימאו אותה בהתנהגותם ובמעשיהם, והתנהגותם הייתה טמאה בעיניי כמו טומאת הדימום החודשי.
\v 18 שפכתי עליהם את כעסי משום שביצעו בארץ מעשי רצח וטימאו אותה באלילים הבזויים שלהם.
\v 19 הפצתי אותם בעמים והם התפזרו בארצות, שפטתי אותם בהתאם להתנהגותם ולמעשיהם,
\v 20 אבל הם באו אל העמים וחיללו ביניהם את שמי הקדוש כשנאמר עליהם, 'אלה בני עם ה' והם עזבו את ארצו'.
\v 21 הצטערתי על שמי הקדוש שבני עם ישראל חיללו בין העמים שלארצותיהם באו.

\p
\v 22 "לכן אמור לעם ישראל שכך אמר אדוני ה', 'לא למענכם אני פועל, עם ישראל, אלא למען שמי הקדוש שחיללתם בעמים שלארצותיהם באתם.
\v 23 אקדֵש את שמי הגדול המחוּלל בין העמים שביניהם חיללתם אותו, והעמים יֵדעו שאני ה' כאשר אזכה לכבוד לעיניהם בגלל מה שאעשה לכם', אמר אדוני ה'.
\v 24 'אקח אתכם מהעמים, אאסוף אתכם מהארצות ואביא אתכם אל אדמתכם.
\v 25 אתיז עליכם מים טהורים ותהיו מטוהרים. מכל המעשים הטמאים והאלילים הבזויים שלכם אטהר אתכם.
\v 26 אתן לכם לב חדש ורוח חדשה אשים בתוככם. אסלק מגופכם את לב האבן ואתן לכם לב בשר.
\v 27 את רוחי אשים בתוככם ואגרום לכם לשמור את כל חוקיי ולהקפיד לקיים את כל מצוותיי.
\v 28 אתם תשבו בארץ שנתתי לאבותיכם ותהיו עמי, ואני אהיה אלוהיכם.
\v 29 אושיע אתכם מכל המעשים הטמאים שלכם ואגרום לדגן לצמוח בשפע ולא אביא עליכם רעב.
\v 30 ארבה את פרי העצים ואת יבול השדות כדי שלא תסבלו עוד בושה בין העמים בגלל רעב.
\v 31 אז תזכרו את התנהגותכם הרעה ואת מעשיכם שלא היו טובים, ותתביישו בעצמכם בגלל חטאיכם ובגלל מעשיכם המתועבים.
\v 32 לא למענכם אעשה זאת', אמר אדוני ה'. 'דעו לכם, התביישו בהתנהגותכם, עם ישראל'".

\p
\v 33 כך אמר אדוני ה': "ביום שאטהר אתכם מכל חטאיכם, איישב את הערים והחורבות ייבָּנו,
\v 34 הארץ השוממה תעוּבד במקום להיות שממה לעיני כל מי שיעבור שם,
\v 35 והם יאמרו, 'הארץ הזאת, שהייתה שוממה, דומה לגן עדן. הערים החרֵבות, השוממות וההרוסות מבוצרות ומיושבות'.
\v 36 אז יֵדעו העמים שיישארו סביבכם שאני, ה', בניתי את ההריסות, נטעתי בארץ השוממה. אני, ה', אמרתי ועשיתי".

\p
\v 37 כך אמר אדוני ה': "גם את זה אעשה לבקשת עם ישראל: אגרום להם להיות רבים כמו עדרי אדם.
\v 38 כמו שירושלים מלאה בצאן המוקדש לקרבנות בחגים, כך יהיו הערים ההרוסות מלאות עדרי אדם. אז יֵדעו שאני ה'".

\s1 חזון העצמות היבשות

\p
\c 37
\cp לז
\v 1 יד ה' נחה עליי והוא הוציא אותי ברוח ה' והביא אותי אל הבקעה. היא הייתה מלאה עצמות.
\v 2 הוא העביר אותי מעליהן סביב סביב וראיתי שהעצמות המפוזרות על פני הבקעה היו רבות מאוד ויבשות מאוד.
\v 3 ה' שאל אותי: "בן אדם, האם העצמות האלה מסוגלות לחיות?", ואני השבתי: "אדוני ה', אתה יודע".
\v 4 הוא אמר לי: "נבא על העצמות האלה ואמור להן, 'עצמות יבשות, שִמעו את דבר ה'!
\v 5 כך אמר אדוני ה' לעצמות האלה: "אֶתן בכן רוח ואַתן תחיו,
\v 6 אשים עליכן גידים ואצפה אתכן בבשר, אעטוף אתכן בעור ואֶתן בכן רוח ואַתן תחיו. אז תדעו שאני ה'"'".

\p
\v 7 ניבאתי כפי שה' ציווה עליי. קול רעש נשמע כאשר ניבאתי, והעצמות קרבו זו לזו.
\v 8 ראיתי שהופיעו עליהן גידים, שבשר ציפה אותן ועור עטף אותן, אבל לא הייתה בהן רוח.
\v 9 ה' אמר לי: "נבא אל הרוח, נבא בן אדם ואמור לרוח שכך אמר אדוני ה', 'בואי רוח מארבעה כיוונים ונשפי בהרוגים האלה והם יחיו'".
\v 10 ניבאתי כפי שהוא ציווה עליי והרוח באה בהם. הם חיו ונעמדו על רגליהם והיו להמון רב מאוד מאוד.

\p
\v 11 ה' אמר לי: "בן אדם, העצמות האלה הן כל עם ישראל. הם אומרים, 'יָבשו עצמותינו ואבדה תקוותנו, אנחנו אבודים'.
\v 12 לכן נבא ואמור להם שכך אמר אדוני ה', 'אפתח את הקברים שלכם ואוציא אתכם משם, עמי, ואביא אתכם אל אדמת ישראל.
\v 13 אתם תדעו שאני ה' כשאפתח את הקברים שלכם ואוציא אתכם משם, עמי.
\v 14 אתן בכם את רוחי ותחיו ואיישב אתכם על אדמתכם. אז תדעו שאני, ה', אמרתי ועשיתי'", אמר ה'.

\s1 עם אחד ומלך אחד

\p
\v 15 ה' אמר לי:
\v 16 "ואתה, בן אדם, קח ענף אחד וכתוב עליו, 'שייך ליהודה ולבני ישראל שהתחברו אליו'. קח עוד ענף וכתוב עליו, 'שייך ליוסף, ענף אפרים, ולכל בני עם ישראל שהתחברו אליו'.
\v 17 קרב אותם זה לזה. הם יהיו לענף ויתאחדו בידך.
\v 18 כאשר ישאלו אותך בני עמך, 'מה משמעות הדברים שאתה עושה?',
\v 19 אמור להם שכך אמר אדוני ה', 'אקח את ענף יוסף שביד אפרים ושבטי ישראל חבריו ואצרף אותו לענף יהודה ואעשה מהם ענף אחד, והם יהיו לענף אחד בידי'.
\v 20 החזק בידך לעיניהם את הענפים שכתבת עליהם
\v 21 ואמור לבני עמך שכך אמר אדוני ה', 'אקח את בני ישראל מבין העמים שאליהם הלכו, אאסוף אותם מסביב ואביא אותם אל אדמתם.
\v 22 אעשה אותם לעם אחד בארץ, בהרי ישראל, ומלך אחד ימלוך על כולם. הם לא יהיו עוד שני עמים, לא יהיו מחולקים לשתי ממלכות,
\v 23 ולא ימשיכו להיטמא באלילים הבזויים והמתועבים שלהם ובכל הפשעים שלהם. אציל אותם מכל המקומות שישבו וחטאו בהם ואטהר אותם, הם יהיו עמי ואני אהיה אלוהיהם,
\v 24 ועבדי דוד ימלוך עליהם, רועה אחד יהיה לכולם. הם ינהגו בהתאם למצוותיי, ישמרו את חוקיי ויקיימו אותם,
\v 25 ויֵשבו בארץ שנתתי לעבדי יעקב, שאבותיהם ישבו בה. הם ובניהם ובני בניהם יֵשבו בה לעולם, ודוד עבדי יהיה המושל שלהם לעולם.
\v 26 אכרות אתם ברית שלום, ברית עולם. אעשה אותם לברכה וארבה אותם ומקדשי יהיה בתוכם לעולם.
\v 27 אשכון מעליהם ואהיה אלוהיהם והם יהיו עמי.
\v 28 אז יֵדעו העמים שאני, ה', מְקדש את ישראל בכך שמִקדשי נמצא בתוכם לעולם'".

\s1 נבואה על גוג

\p
\c 38
\cp לח
\v 1 ה' אמר לי:
\v 2 "בן אדם, פנה אל גוֹג מארץ מָגוֹג, המושל הראשי של מֶשֶׁךְ ותוּבַל, ונבא עליו.
\v 3 אמור שכך אמר אדוני ה', 'אני יוצא נגדך גוג, המושל הראשי של מֶשך ותובל.
\v 4 אשים טבעות בלחייך ואוביל אותך, ואוציא אותך ואת כל צבאך, סוסים ופרשים, כולם לבושים בבגדים יפים, המון רב נושא מגינים גדולים וקטנים וכולם חמושים בחרבות.
\v 5 פָּרַס, כּוּשׁ ופוּט יבואו אִתם, כולם מצוידים במגנים וקסדות.
\v 6 גוֹמֶר וכל גדודי הצבא שלה, בית תוֹגַרְמָה, קצה הצפון וכל גדודי הצבא שלו ועמים רבים יבואו אתך.
\v 7 התכונן והֱיה מוכן, אתה וכל ההמונים שנאספו אליך, ושמור עליהם.

\p
\v 8 "'כעבור זמן רב תגויס, אחרי שנים תתקוף ארץ שקטה ממלחמות, שתושביה נאספו מעמים רבים אל הרי ישראל שהיו שוממים זמן רב. הם הוצאו מעמים וחיו כולם בביטחון.
\v 9 אבל אתה תתקוף, תבוא כמו סערה, כמו ענן המכסה את הארץ, אתה וכל גדודי הצבא שלך והעמים הרבים שיבואו אתך'".

\p
\v 10 כך אמר אדוני ה': "ביום ההוא יעלו דברים בדעתך, תחשוב מחשבה רעה
\v 11 ותאמר, 'אתקוף ארץ לא מבוצרת, אתנפל על תושבים שחיים בשקט ובביטחון. כולם חיים בה בלי חומה, בלי בריחים ובלי דלתות'.
\v 12 תתקוף כדי לקחת שלל ולשדוד רכוש, להחריב שוב חורבות שיוּשבו, עם שנאסף מעמים, שצבר צאן ורכוש וחי במרכז העולם.
\v 13 שְׁבָא ודְדָן וסוחרי תַרְשִׁישׁ וכל שריה הדומים לאריות צעירים יאמרו לך, 'האם כדי לקחת שלל אתה בא? האם כדי לשדוד רכוש אספת את המון צבאך, כדי לקחת כסף וזהב, צאן וסחורות, כדי לקחת שלל גדול?'.

\p
\v 14 "לכן, בן אדם, נבא ואמור לגוג שכך אמר אדוני ה', 'ביום ההוא, כאשר יחיה עמי בביטחון, תדע.
\v 15 תבוא מארצך, מקצה הצפון, אתה ועמים רבים אתך, רוכבי סוסים כולם, המון רב וצבא גדול,
\v 16 ותתקוף את עמי ישראל כמו ענן שבא לכסות את הארץ. זה יקרה בעתיד. אגרום לך לתקוף את ארצי כדי שהעמים יכירו אותי כאשר אזכה לכבוד לעיניהם בגלל מה שאעשה לך, גוֹג'".

\p
\v 17 כך אמר אדוני ה': "הלוא עליך דיברתי באמצעות עבדיי נביאי ישראל שניבאו בעבר הרחוק ובמשך שנים. אמרתי שאגרום לך לתקוף אותם".

\p
\v 18 "ביום ההוא, כאשר יפלוש גוג לאדמת ישראל", אמר אדוני ה', "אכעס מאוד.
\v 19 בקנאתי ובאש כעסי נשבעתי שביום ההוא תהיה רעידת אדמה חזקה בארץ ישראל
\v 20 והדגים, העופות, בעלי החיים וכל החרקים והזוחלים שעל האדמה, וכל אדם שעל פני האדמה ירעדו מפניי. ההרים ייהרסו, מדרגות ההרים ייפלו וכל החומות ייפלו ארצה.
\v 21 אכריז על גוג מלחמה בכל הריי", אמר אדוני ה'. "לוחמיו יהרגו זה את זה.
\v 22 אעניש אותו במגֵפה ובמוות ואביא עליו גשם שוטף וגושי ברד, אש וגפְרית-עליו ועל גדודי הצבא שלו ועל העמים הרבים שיבואו אתו-
\v 23 ואַראה את גדולתי, אזכה לכבוד ואתגלה לעיני עמים רבים. אז יֵדעו שאני ה'".

\p
\c 39
\cp לט
\v 1 "ואתה, בן אדם, נבא על גוג ואמור שכך אמר אדוני ה', 'אני יוצא נגדך גוג, המושל הראשי של משך ותובל.
\v 2 אוליך ואוביל אותך, אביא אותך מקצה הצפון ואגרום לך לתקוף את הרי ישראל.
\v 3 אכה את יד שמאל שלך ואפיל את קשתך ומיד ימין שלך אפיל את החצים.
\v 4 על הרי ישראל תיהרג, אתה וכל גדודי הצבא שלך והעמים שיבואו אתך. אתן אותך למאכל לכל ציפורי הטרף ולבעלי החיים.
\v 5 תיהרג בשדה כי אני אמרתי זאת", אמר אדוני ה'.
\v 6 "אצית אש במגוג ובתושבי הארצות הרחוקות החיים בביטחון. אז יֵדעו שאני ה',
\v 7 ואת שמי הקדוש אכריז בין בני עמי ישראל ולא אתן עוד ששמי הקדוש יחוּלל. אז יֵדעו העמים שאני ה', אל קדוש בישראל.
\v 8 כל זה עומד לקרות, קרוב היום שדיברתי עליו", אמר אדוני ה'.

\p
\v 9 "תושבי ערי ישראל יֵצאו ויבעירו וישרפו את כלי הנשק: את המגנים הקטנים והגדולים, את הקשתות והחצים, את האלות ואת החניתות, הם יבעירו בהם אש במשך שבע שנים.
\v 10 לא יהיה צורך להביא עצים מהשדות ולכרות עצים ביערות כי יבעירו אש בכלי הנשק. בני ישראל ייקחו שלל מאלה שלקחו מהם שלל, ישדדו את אלה ששדדו אותם", אמר אדוני ה'.
\v 11 "ביום ההוא אתן לגוג מקום קבורה בישראל, את עמק העוֹבְרִים שממזרח לים, שיחסום את דרכם של העוברים. שם יקברו את גוג ואת כל המוני לוחמיו ויקראו למקום עמק הֲמוֹן גוֹג.
\v 12 בני עם ישראל יקברו אותם כדי לטהר את הארץ, הם יקברו אותם במשך שבעה חודשים.
\v 13 כל בני העם יקברו אותם, והיום שבו אגלה את כבודי ייזכר", אמר אדוני ה'.
\v 14 "כדי לטהר את הארץ יקבלו אנשים אחרי שבעת החודשים תפקיד קבוע: לעבור בארץ עם אנשים אחרים ולקבור את המתים שנותרו על פני הארץ.
\v 15 כאשר יראו העוברים בארץ עצם של אדם, הם ישאירו לידה סימן עד שיבואו הקוברים ויקברו אותה בעמק המון גוג.
\v 16 ושֵם העיר הסמוכה יהיה הֲמוֹנָה. כך יטהרו את הארץ".

\p
\v 17 "ואתה, בן אדם, כך אמר אדוני ה', 'אמור לכל הציפורים ולכל בעלי החיים: "היקבצו ובואו, הֵיאָספו מסביב לזבח שלי, הזבח הגדול שאני מכין לכם על הרי ישראל. אִכלו בשר ושְתו דם,
\v 18 אִכלו בשר של לוחמים ושְתו דם של מושלים בארץ, של אֵילים וכבשים שמֵנים, תיישים ופרים-כולם בהמות מפוטמות מהבשן.
\v 19 אִכלו חלקי בשר משובחים עד שתהיו שבעים ושְתו דם עד שתשתכרו מהזבח שהכנתי לכם.
\v 20 אִכלו לשובע על שולחני מסוס ומרוכבו, מחיילים ולוחמים מנוסים"'", אמר אדוני ה'.

\p
\v 21 "אגלה את כבודי בעמים וכל העמים יראו את העונש שהבאתי ואת המעשה שעשיתי בגוג.
\v 22 בני עם ישראל יֵדעו מהיום ההוא והלאה שאני ה' אלוהיהם,
\v 23 והעמים יֵדעו שבני ישראל יָצאו לגָלוּת בגלל חטאם, שהתרחקתי מהם ושנתתי להם ליפול בידי אויביהם וכולם נהרגו במלחמה.
\v 24 נהגתי בהם בהתאם למעשים הטמאים והפשעים שלהם והתרחקתי מהם".

\p
\v 25 לכן כך אמר אדוני ה': "עכשיו אשיב את השבויים מבני יעקב וארחם על כל עם ישראל ואפעל בקנאות לשמי הקדוש.
\v 26 הם יתביישו בגלל הבגידה שבגדו בי כאשר יחיו על אדמתם בביטחון ואיש לא יפחיד אותם.
\v 27 כאשר אשיב אותם מן העמים ואקבץ אותם מארצות אויביהם, אזכה לכבוד לעיני העמים בגלל מה שאעשה להם.
\v 28 הם יֵדעו שאני ה' אלוהיהם כשאאסוף אותם אל אדמתם אחרי שהגליתי אותם, ולא אשאיר מהם איש בגלות.
\v 29 לא אתרחק עוד מהם כי אשפוך את רוחי על עם ישראל", אמר אדוני ה'.

\s1 חצרות בית המקדש

\p
\c 40
\cp מ
\v 1 בשנה העשרים וחמש לגלוּת שלנו, בתחילת השנה, בעשרה לחודש, ארבע עשרה שנה אחרי שנחרבה ירושלים, באותו יום ממש, נחה עליי יד ה' והוא הביא אותי לעיר.
\v 2 אלוהים הביא אותי בחזון לארץ ישראל. הוא הביא אותי אל הר גבוה מאוד ועליו, מדרום, היה משהו דומה לעיר בנויה.
\v 3 הוא הביא אותי לשם וראיתי איש שנצץ כמו אָרָד ובידו חבל פשתן וקָנֶה למדידה. הוא עמד בשער.
\v 4 האיש אמר לי: "בן אדם, ראה בעיניך ושמע באוזניך ושים לב לכל מה שאני מראה לך, כי הביאו אותך לכאן כדי לראות. ספר לעם ישראל את כל מה שתראה".

\s1 החומה והשערים

\p
\v 5 ראיתי חומה מסביב למקדש. אורך הקנה למדידה שבידי האיש היה שלושה מטר וחצי. האיש מדד את החומה, עוביה היה שלושה מטר וחצי וגובהה שלושה מטר וחצי.
\v 6 הוא הגיע לשער המזרחי, עלה במדרגות השער ומדד את סף השער. עומקו היה שלושה מטר וחצי, גם עומקו של הסף הפנימי היה שלושה מטר וחצי.
\v 7 אורכו של כל תא היה שלושה מטר וחצי ורוחבו שלושה מטר וחצי, והמרחק בין התאים היה שני מטר וחצי. עומק סף השער הפנימי שלפני אולם השער היה שלושה מטר וחצי.
\v 8 האיש מדד את אולם השער מבפנים ומידתו הייתה שלושה מטר וחצי.
\v 9 הוא מדד את אולם השער, עומקו היה ארבעה מטר, ועובי עמודיו היה מטר אחד. האולם היה בחלק הפנימי של השער.
\v 10 בשער המזרחי היו שלושה תאים מכל צד. שלושת התאים היו שווים בגודלם וגם העמודים שמשני הצדדים היו שווים בגודלם.
\v 11 האיש מדד את פתח השער, עומקו היה חמישה מטר. רוחב היציאה היה שישה מטר וחצי.
\v 12 לפני התאים מכל צד הייתה מחיצה ברוחב חצי מטר. אורכו של כל תא היה שלושה מטר וחצי ורוחבו שלושה מטר וחצי.
\v 13 הוא מדד את השער מהקצה העליון של התא האחד עד לקצה העליון של התא שמולו, רוחבו של השער היה שנים עשר מטר וחצי. פתחי התאים היו זה מול זה.
\v 14 הוא עשה את העמודים, מידתם הייתה שלושים מטר. העמודים היו מסביב לחצר עד לשער.
\v 15 המרחק מהכניסה לשער עד ליציאה מהאולם שבחלק הפנימי של השער היה עשרים וחמישה מטר.
\v 16 בתאים ובעמודים שמשני צדי השער היו חלונות מרושתים שהתרחבו כלפי פנים השער. גם סביב האולם היו חלונות שהתרחבו כלפי פנים. על העמודים היו קישוטים בצורת דקלים.

\s1 החצר החיצונית

\p
\v 17 האיש הביא אותי אל החצר החיצונית ושם ראיתי חדרים ומִשטח מרוצף סביב החצר. על המשטח המרוצף היו שלושים חדרים.
\v 18 המשטח המרוצף השתרע לצדי השערים ורוחבו היה כאורך השערים. זה המשטח המרוצף התחתון.
\v 19 הוא מדד את החצר מהקצה הפנימי של השער התחתון עד הקצה החיצוני של שער החצר הפנימית. רוחב החצר היה חמישים מטר מצד מזרח וחמישים מטר מצד צפון.

\p
\v 20 האיש מדד את אורכו ורוחבו של השער הצפוני של החצר החיצונית.
\v 21 מידות התאים שלו, שלושה מכל צד, העמודים והאולם שלו היו זהות למידות השער הראשון. אורכו היה עשרים וחמישה מטר ורוחבו שנים עשר מטר וחצי.
\v 22 מידות החלונות, האולם וקישוטי האולם שהיו בצורת דקלים, היו זהות למידות השער המזרחי. אל השער עלו בשבע מדרגות. האולם היה בחלקו הפנימי.
\v 23 מצפון וממזרח היו שערי החצר הפנימית מול שערי החצר החיצונית. הוא מדד את המרחק משער לשער והמרחק היה חמישים מטר.

\p
\v 24 האיש הוביל אותי לכיוון דרום וראיתי את השער הדרומי. הוא מדד את העמודים ואת האולם שלו והמידות היו זהות למידות של השערים האחרים.
\v 25 היו לשער ולאולם שלו חלונות מסביב כמו החלונות של השערים האחרים. אורך השער היה עשרים וחמישה מטר ורוחבו שנים עשר מטר וחצי.
\v 26 שבע מדרגות הובילו אליו. האולם היה בחלקו הפנימי. על עמודיו, שעמדו מכל צד, היו קישוטים בצורת דקלים.
\v 27 מדרום היה שער גם בחצר הפנימית. האיש מדד את המרחק משער לשער בצד הדרומי והמרחק היה חמישים מטר.

\s1 החצר הפנימית

\p
\v 28 האיש הביא אותי אל החצר הפנימית דרך השער הדרומי ומדד את השער הדרומי. מידותיו היו זהות למידות השערים האחרים.
\v 29 מידות התאים, העמודים והאולם שלו היו זהות למידות של השערים האחרים. היו לו ולאולם שלו חלונות מסביב. אורך השער היה עשרים וחמישה מטר ורוחבו שנים עשר מטר וחצי.
\v 30 היו סביבו אולמות באורך שנים עשר מטר וחצי וברוחב שני מטר וחצי.
\v 31 האולם שלו פנה לחצר החיצונית. על עמודיו היו קישוטים בצורת דקלים. שמונה מדרגות הובילו אליו.

\p
\v 32 הוא הביא אותי אל השער המזרחי של החצר הפנימית. מידותיו היו זהות למידות השערים האחרים.
\v 33 מידות התאים, העמודים והאולם שלו היו זהות למידות האחרות. היו לו ולאולם שלו חלונות מסביב. אורך השער היה עשרים וחמישה מטר ורוחבו שנים עשר מטר וחצי.
\v 34 האולם שלו פנה לחצר החיצונית. על עמודיו, שעמדו מכל צד, היו קישוטים בצורת דקלים. שמונה מדרגות הובילו אליו.

\p
\v 35 האיש הביא אותי אל השער הצפוני ומדד. גם מידותיו היו זהות למידות השערים האחרים,
\v 36 התאים, העמודים והאולם. היו לו חלונות מסביב. אורך השער היה עשרים וחמישה מטר ורוחבו שנים עשר מטר וחצי.
\v 37 העמודים שלו פנו לחצר החיצונית. על העמודים, שעמדו מכל צד, היו קישוטים בצורת דקלים. שמונה מדרגות הובילו אליו.

\p
\v 38 ליד עמודי השערים היה חדר עם פתח. שם רחצו את קרבנות העולָה.
\v 39 באולם השער היו שני שולחנות מכל צד כדי לשחוט עליהם את קרבנות העולה ואת הקרבנות על חטא ועל אשמה.
\v 40 מבחוץ, לצד העלייה לפתח השער הצפוני, לפני אולם השער, היו שני שולחנות מצד אחד ושני שולחנות מצד שני.
\v 41 מצד אחד של השער היו ארבעה שולחנות ומהצד השני היו ארבעה שולחנות, יחד שמונה שולחנות. עליהם שחטו את הקרבנות.
\v 42 ארבעת השולחנות לקרבנות עולה היו מאבנים מסותתות באורך שבעים וחמישה סנטימטר, ברוחב שבעים וחמישה סנטימטר ובגובה חצי מטר. עליהם הניחו את הכלים לשחיטת קרבנות העולה והזבח.
\v 43 ווים באורך שמונה סנטימטר היו קבועים מסביב. על השולחנות שמו את בשר הקרבנות.

\p
\v 44 \vp 44-45\vp* מחוץ לשער הצפוני של החצר הפנימית, לצד השער, היו חדרים לזמרים. הפתחים שלהם פנו לדרום. האיש אמר לי: "החדר הזה שהפתח שלו פונה לדרום נועד לכוהנים שמשרתים במקדש". לצד השער המזרחי היה חדר אחד שהפתח שלו פנה לצפון.
\v 46 האיש אמר לי: "החדר שהפתח שלו פונה לצפון נועד לכוהנים המטפלים במזבח, שהם צאצאי צדוק משבט לוי שנכנסים למקדש כדי לשרת את ה'".

\p
\v 47 האיש מדד את החצר, היא הייתה מרובעת, אורכה היה חמישים מטר ורוחבה חמישים מטר. המזבח עמד לפני המקדש.

\s1 המקדש

\p
\v 48 האיש הביא אותי אל אולם המקדש ומדד את עמודי הכניסה לאולם מכל צד. עוביים היה שני מטרים וחצי. אורך הקירות שלצדי הפתח היה מטר וחצי מכל צד.
\v 49 אורך האולם היה עשרה מטר ורוחבו שישה מטר. עלו אליו במדרגות. ליד עמודי הכניסה לאולם היו עמודים, אחד מכל צד.

\p
\c 41
\cp מא
\v 1 האיש הכניס אותי אל ההיכל ומדד את עמודי הכניסה להיכל. עובי העמודים מכל צד היה שלושה מטר. זה היה גם עובי המשקוף.
\v 2 רוחב הפתח היה חמישה מטר. אורך הקירות שלצדי הפתח היה שני מטר וחצי מכל צד. אורך ההיכל היה עשרים מטר ורוחבו עשרה מטר.

\p
\v 3 האיש נכנס לחדר הפנימי ומדד: עובי עמוד הפתח היה מטר אחד, רוחב הפתח שלושה מטר ואורך הקירות שמצדדיו שלושה מטר וחצי.
\v 4 הוא עמד בהיכל ליד הפתח ומדד את החדר הפנימי, אורכו היה עשרה מטר ורוחבו עשרה מטר. "זה קודש הקודשים", הוא אמר לי.

\p
\v 5 הוא מדד את קיר המקדש, עוביו היה שלושה מטר. סביב כל המקדש היו תאים שרוחבם שני מטר.
\v 6 התאים היו זה מעל זה. מספרם היה שלושים ושלושה. הם נשענו על תומכות שהיו מחוברות לקיר המקדש מסביב, אך לא חדרו לתוך הקיר.

\p
\v 7 התאים בקומה העליונה סביב כל המקדש היו רחבים מהתאים שמתחתם. לתאים העליונים הייתה תוספת, לכן הם היו רחבים יותר. מהקומה התחתונה עלו לקומה העליונה דרך הקומה האמצעית.

\p
\v 8 סביב המקדש ראיתי משטח מוגבה ששימש בסיס לתאים. רוחבו היה שלושה מטר וחצי.
\v 9 עובי הקיר החיצוני של התאים היה שני מטר וחצי. המרווח שבין תאי המקדש
\v 10 לבין החדרים מסביב לכל המקדש היה ברוחב עשרה מטר.
\v 11 פתחי התאים פנו למרווח, אחד מצפון ואחד מדרום. רוחב מקום המרווח היה שני מטר וחצי סביב סביב.

\p
\v 12 הבניין שהיה ליד השטח המובדל מצד מערב היה ברוחב שלושים וחמישה מטר ובאורך ארבעים וחמישה מטר. עובי הקירות היה שני מטר וחצי.
\v 13 האיש מדד את המקדש ואורכו היה חמישים מטר. אורך השטח המובדל והבניין וקירותיו היה חמישים מטר.
\v 14 רוחב שטח המקדש ורוחב השטח המובדל היה חמישים מטר מצד מזרח.
\v 15 האיש מדד את הבניין שמאחורי השטח המובדל, אורכו עם העמודים התומכים שלו מכל צד היה חמישים מטר.

\p
ההיכל, אולמות השערים שבחצר
\v 16 וגם מסגרות הפתחים, החלונות המרושתים והעמודים התומכים מסביב היו מצופים שלושתם לוחות עץ צרים מהרצפה עד לחלונות. גם החלונות היו מצופים.
\v 17 הקיר שמעל פתח קודש הקודשים שבהיכל וכל קירות קודש הקודשים היו מצופים לוחות עץ רחבים.
\v 18 הלוחות היו מקושטים בצורות של מלאכים ודקלים, דקל בין מלאך למלאך. למלאך היו שתי פנים,
\v 19 פני אדם מול הדקל מצד אחד ופני אריה צעיר מול הדקל מצד שני. כך היה מקושט המקדש כולו מסביב.
\v 20 מהרצפה עד מעל הפתח היו צורות של מלאכים ודקלים, גם על קיר ההיכל.
\v 21 לפתח ההיכל היו ארבע צלעות ופתח קודש הקודשים דמה לו.
\v 22 גובה מזבח העץ היה מטר וחצי ואורכו מטר. הפינות שלו, המשטח העליון והדפנות שלו היו מעץ. האיש אמר לי: "זה השולחן שלפני ה'".

\p
\v 23 להיכל ולקודש הקודשים היו שתי דלתות
\v 24 ולכל דלת שני חלקים על צירים.
\v 25 הדלתות היו מקושטות בצורות של מלאכים ודקלים כמו הקירות. מבחוץ, מעל האולם, הייתה קורת עץ עבה.
\v 26 על הקירות הצדדיים של האולם היו חלונות מרושתים וצורות של דקלים מכל צד, וגם על קירות החדרים ועל הקורות העבות שלהם.

\s1 המבנים האחרים

\p
\c 42
\cp מב
\v 1 האיש הוציא אותי אל החצר החיצונית דרך השער הצפוני והביא אותי אל מבנה החדרים שמצפון לשטח המובדל ולבניין.
\v 2 אורכו היה חמישים מטר ורוחבו עשרים וחמישה מטר. פתחו של מבנה החדרים פנה לצפון.
\v 3 מול החצר הפנימית שרוחבה עשרה מטר ומול השטח המרוצף שבחצר החיצונית היו שלוש קומות של עמודים תומכים, עמוד מול עמוד.
\v 4 לפני מבנה החדרים היה שביל שאורכו חמישה מטר שהוביל אל החצר הפנימית. רוחבו היה חצי מטר. פתחי החדרים של המבנה פנו לצפון.
\v 5 החדרים העליונים היו צרים מהחדרים שבקומה התחתונה ובקומה האמצעית של המבנה כי העמודים התומכים התרחבו מקומה לקומה ותפסו יותר מקום.
\v 6 העמודים היו בשלוש הקומות. החדרים היו צרים ככל שעלו מהארץ, העמודים שלהם היו שונים מהעמודים שהיו בחצרות.

\p
\v 7 אורך הגדר החיצונית שמול החדרים וליד החצר החיצונית שמול החדרים היה עשרים וחמישה מטר.
\v 8 אורך מבנה החדרים שליד החצר החיצונית היה עשרים וחמישה מטר וזה שמול ההיכל חמישים מטר.

\p
\v 9 מתחת לחדרים האלה היה מעבר ממזרח, משם נכנס מי שבא מהחצר החיצונית.
\v 10 המעבר היה ברוחב גדר החצר והוביל מהמזרח לאורך השטח המובדל ולאורך מבנה החדרים.
\v 11 לפניהם היה שביל. החדרים היו זהים לחדרים הצפוניים, האורך, הרוחב, היציאה, הצורה והכניסה של כל החדרים היו זהים לאלה של החדרים הצפוניים.
\v 12 גם לפתחי החדרים הדרומיים היה פתח ראשי בצד דרום ודרך שעוברת לאורך גדר ההפרדה, והכניסה אליו הייתה בצד מזרח.

\p
\v 13 האיש אמר לי: "החדרים הצפוניים והחדרים הדרומיים שמול השטח המובדל הם חדרי הקודש, שם יאכלו הכוהנים המשרתים את ה' מהקרבנות המוקדשים לה' באופן מיוחד. שם הם יניחו את הקרבנות המוקדשים לה' באופן מיוחד ואת קרבנות המִנחה והקרבנות על חטא ועל אשמה כי המקום קדוש.
\v 14 אחרי שייכנסו הכוהנים, הם לא יצאו מהקודש אל החצר החיצונית לפני שישאירו שם את הבגדים שבהם הם משרתים כי אלה בגדי קודש. הכוהנים ילבשו בגדים אחרים כאשר יתקרבו אל העם".

\p
\v 15 האיש סיים למדוד את החצר הפנימית והמבנים שלה והוציא אותי דרך השער המזרחי ומדד את השטח שמסביב.
\v 16 הוא מדד את הצלע המזרחית בקנה למדידה ואורכה היה מאתיים וחמישים מטר.
\v 17 הוא מדד את הצלע הצפונית בקנה למדידה ואורכה היה מאתיים וחמישים מטר.
\v 18 הוא מדד את הצלע הדרומית בקנה למדידה ואורכה היה מאתיים וחמישים מטר.
\v 19 הוא פנה לצלע המערבית ומדד אותה בקנה למדידה, אורכה היה מאתיים וחמישים מטר.
\v 20 הוא מדד את השטח מארבעה כיוונים. מסביבו הייתה חומה שאורכה מאתיים וחמישים מטר ורוחבה מאתיים וחמישים מטר, כדי להבדיל בין מה שקדוש לבין מה שאינו קדוש.

\s1 כבוד ה' במקדש

\p
\c 43
\cp מג
\v 1 האיש הוביל אותי אל השער המזרחי.
\v 2 ראיתי את כבוד אלוהי ישראל בא מהמזרח. קולו היה כקול גלי הים והארץ האירה מכבודו.
\v 3 החזון היה כמו זה שראיתי כשבאתי להרוס את העיר. ראיתי חזונות כמו החזון שראיתי על יד נהר כְּבָר ונפלתי על פניי.
\v 4 כבוד ה' נכנס אל המקדש דרך השער המזרחי.
\v 5 רוח נשאה אותי והביאה אותי אל החצר הפנימית וכבוד ה' מילא את המקדש.
\v 6 שמעתי את קולו של המדבר אליי מהמקדש והאיש עמד לידי.
\v 7 הוא אמר לי: "בן אדם, זהו מקום כיסאי ומקום כפות רגליי. שם אשכון לעולם בין בני ישראל והם ומלכיהם לא יטמאו עוד את שמי הקדוש במעשי הזנות שלהם ובגופות מלכיהם במקומות הפולחן שלהם.
\v 8 הם קבעו את סף ביתם ליד סף ביתי, את פתח ביתם ליד פתח ביתי, והקיר מפריד ביני לבינם. הם טימאו את שמי הקדוש במעשים המתועבים שעשו, לכן השמדתי אותם בכעסי.
\v 9 אבל כעת הם ירחיקו ממני את מעשי הזנות שלהם ואת גופות מלכיהם ואשכון ביניהם לעולם.

\p
\v 10 "בן אדם, תאר לעם ישראל את תכנית המקדש והם יבחנו את התכנית ויתביישו בחטאיהם.
\v 11 אם יתביישו בכל מה שעשו, תאר בפניהם את צורת המקדש וסדריו: היציאה ממנו והכניסה אליו, צורת כל בנייניו, את צורתו ואת כל החוקים וההוראות שקשורים אליו. כתוב את הכול לעיניהם כדי שיקפידו לשמור על צורתו ועל כל החוקים שקשורים אליו.
\v 12 אלו ההוראות בקשר למקדש: הוא יהיה על ראש ההר וכל האזור שמסביבו יהיה מוקדש לה' באופן מיוחד. אלו ההוראות בקשר למקדש".

\s1 המזבח

\p
\v 13 אלה מידות המזבח באמות מידה שונות: גובה משטח הבסיס היה חמישים סנטימטר ורוחבו חמישים סנטימטר. בקצהו הייתה מסגרת שגובהה עשרים וחמישה סנטימטר. זה היה בסיס המזבח.
\v 14 גובה המשטח התחתון, הנמוך, מהבסיס ועד לשוליים היה מטר. רוחב שוליו היה חמישים סנטימטר. גובה המשטח האמצעי, הגבוה, מהמשטח הנמוך עד לשולי המשטח האמצעי היה שני מטר. רוחב שוליו היה חמישים סנטימטר.
\v 15 גובה המשטח העליון היה שני מטר. מפינותיו בלטו כלפי מעלה ארבע קרנות.
\v 16 אורכו של המשטח העליון היה שישה מטר ורוחבו שישה מטר. הוא היה מרובע וארבע צלעותיו היו שוות.
\v 17 אורכו של המשטח האמצעי היה שבעה מטר ורוחבו שבעה מטר, ארבע צלעותיו היו שוות. סביבו הייתה מסגרת שגובהה עשרים וחמישה סנטימטר. רוחב שוליו היה חמישים סנטימטר מכל צד. העלייה אליו הייתה ממזרח.

\p
\v 18 האיש אמר לי: "בן אדם, כך אמר אדוני ה', 'אלה ההוראות בקשר למזבח ביום שיקימו אותו. יש להקריב עליו קרבנות עולה ולהתיז עליו דם.
\v 19 תן לכוהנים משבט לוי מצאצאי צדוק שנכנסים למקדש כדי לשרת אותי, פר צעיר כקרבן על חטא', אמר ה'.
\v 20 'קח מדם הפר ומרח אותו על ארבע קרנות המזבח, על ארבע פינות המשטח ועל המסגרת מסביב. כך תכפר על הטומאה שלו ותטהר אותו.
\v 21 קח את הפר המוקרב כקרבן על חטא ושרוף אותו במקום שנועד לכך מחוץ למקדש.
\v 22 ביום השני תקריב תַיִש ללא פגם כקרבן על חטא והכוהנים יטהרו את המזבח שטיהרת אותו עם הפר.
\v 23 כאשר תסיים לטהר את המזבח עליך להקריב פר צעיר ללא פגם ואַיִל ללא פגם מהצאן.
\v 24 הבא אותם לפני ה' והכוהנים ישליכו עליהם מלח ויקריבו אותם כעולה לה'.
\v 25 במשך שבעה ימים תקריב מדי יום תיש כקרבן על חטא, פר צעיר ואיל מהצאן. על הקרבנות להיות ללא פגם.
\v 26 שבעה ימים יש לכפר על טומאת המזבח, לטהר אותו ולהכין אותו לתפקידו.
\v 27 כאשר יעברו שבעת הימים, מהיום השמיני והלאה, יקריבו הכוהנים על המזבח את קרבנות העולה והשלום שלכם. אז אקבל אתכם ברצון', אמר אדוני ה'".

\s1 השער הסגור והמשרתים במקדש

\p
\c 44
\cp מד
\v 1 האיש החזיר אותי אל השער המזרחי שבחצר החיצונית של המקדש, והשער היה סגור.
\v 2 ה' אמר לי: "השער הזה יישאר סגור. הוא לא ייפתח ואיש לא יעבור דרכו כי ה' אלוהי ישראל עבר דרכו. הוא יישאר סגור.
\v 3 רק למושל עצמו מותר לשבת לאכול שם מזון לפני ה'. הוא ייכנס דרך אולם השער ויצא דרכו".

\p
\v 4 האיש הביא אותי דרך השער הצפוני אל חזית המקדש. הסתכלתי וראיתי שכבוד ה' מילא את בית ה', ונפלתי על פניי.
\v 5 ה' אמר לי: "בן אדם, שים לב! ראה בעיניך ושמע באוזניך את כל מה שאני אומר לך בנוגע לכל חוקי בית ה' ולכל ההוראות בקשר אליו. שים לב לסדרי הכניסה אל המקדש והיציאה ממנו.
\v 6 אמור למורדים, לעם ישראל, שכך אמר אדוני ה', 'די! הפסיקו את כל מעשיכם המתועבים, בני עם ישראל!
\v 7 אתם מכניסים אל מקדשי בני עמים זרים שהם ערלים ושלבם ערל וכך אתם מחללים את ביתי. כשאתם מקריבים את המזון שלי, את השומן והדם, אתם מפֵרים את בריתי בגלל מעשיכם המתועבים.
\v 8 לא שֵירתם אותי במקדשי, נתתם לזרים לשרת אותי במקומכם'".

\p
\v 9 כך אמר אדוני ה': "אסור לכל בן עם זר, ערל ושלבו ערל, לכל בן עם זר שחי בין בני ישראל, להיכנס למקדשי.
\v 10 הלויים שהתרחקו ממני כשבני ישראל סטו ועזבו אותי לטובת האלילים הבזויים שלהם, ייענשו.
\v 11 הם ישרתו במקדשי. הם ישמרו על שערי המקדש וישרתו בו. הם ישחטו את קרבנות העולה והזבח למען העם ויעמדו לשירותו.
\v 12 כיוון ששירתו את עם ישראל לפני האלילים הבזויים שלהם וחטאם הכשיל את העם, נשבעתי שייענשו", אמר אדוני ה'.
\v 13 "הם לא יתקרבו אליי לשרת אותי ככוהנים ולא יתקרבו אל כל הקרבנות המוקדשים לי ואל הקרבנות המוקדשים לי באופן מיוחד. הם יהיו מטרה לבוז בגלל המעשים המתועבים שעשו.
\v 14 אפקיד אותם לשרת בכל עבודות המקדש, על כל מה שיש לעשות בו.

\p
\v 15 "אבל הכוהנים משבט לוי מצאצאי צדוק ששירתו אותי במקדש כאשר בני ישראל עזבו אותי, ייכנסו למקדש כדי לשרת אותי. הם יעמדו לפניי ויקריבו לי שומן ודם", אמר אדוני ה'.
\v 16 "הם יבואו אל מקדשי והם יתקרבו אל המזבח שלי כדי לשרת אותי.

\p
\v 17 "כאשר ייכנסו הכוהנים אל שערי החצר הפנימית עליהם ללבוש בגדי פשתן. אסור להם ללבוש צמר כשהם משרתים בשערי החצר הפנימית ופנימה מהם.
\v 18 על ראשם יהיו כובעי פשתן ועל מותניהם מכנסי פשתן. אסור להם ללבוש בגד הגורם להזעה.
\v 19 כאשר הם יוצאים אל החצר החיצונית, אל העם, עליהם לפשוט את הבגדים שבהם הם משרתים, להניח אותם בחדרי הקודש וללבוש בגדים אחרים כדי שלא יקדשו בבגדיהם את העם.
\v 20 אסור להם לגלח את ראשם או לגדל שער ארוך. עליהם לגזוז את שער ראשם.
\v 21 אסור לשום כוהן לשתות יין כשהוא נכנס אל החצר הפנימית.
\v 22 אסור לכוהנים לשאת לאישה אלמנה או גרושה, עליהם לשאת בתולות מצאצאי עם ישראל. מותר להם לשאת אלמנה שהתאלמנה מכוהן.
\v 23 הם יְלמדו את עמי להבדיל בין מה שקדוש לבין מה שאינו קדוש וינחו אותם להבחין בין טמא לטהור.
\v 24 במקרה של ריב ישפטו הכוהנים. את ההוראות והחוקים שלי בנוגע לכל החגים שלי הם ישמרו, ואת השבתות שלי יקדשו.
\v 25 אסור להם להתקרב אל גופת מת ולטמא את עצמם אלא אם המת הוא אב או אם שלהם, בן או בת, אח או אחות שעדיין אינה נשואה, רק במקרים אלה מותר לכוהן לטמא את עצמו.
\v 26 אחרי שהוא מטהר את עצמו עליו לחכות שבעה ימים.
\v 27 ביום שהוא נכנס אל הקודש, אל החצר הפנימית כדי לשרת בקודש, עליו להקריב קרבן על חטא", אמר אדוני ה'.

\p
\v 28 "הקרבנות יהיו הנחלה של הכוהנים. אני הנחלה שלהם. אל תיתנו להם נחלה בישראל, אני הנחלה שלהם.
\v 29 הם יאכלו מהמִנחה ומהקרבנות על חטא ועל אשמה. כל דבר שייוחד לה' בישראל יהיה שלהם.
\v 30 כל הביכורים הטובים ביותר וכל התרומות הטובות ביותר מכל התרומות שלכם יהיו של הכוהנים. את המובחר שבבצק שלכם תנו לכוהנים כדי שתהיה ברכה בבתיכם.
\v 31 אסור לכוהנים לאכול שום בשר מבהמה או עוף שמתו מוות טבעי או נטרפו".

\s1 תרומה מהארץ

\p
\c 45
\cp מה
\v 1 "כאשר תחלקו את הארץ לנחלות תנו תרומה מהארץ, חלקה שתוקדש לה'. אורכה יהיה שנים עשר קילומטר וחצי ורוחבה חמישה קילומטר. החלקה כולה תהיה מוקדשת לה'.
\v 2 בתוכה יהיה שטח מרובע למקדש, שאורכו ורוחבו מאתיים וחמישים מטר. סביבו יהיה שטח פנוי ברוחב עשרים וחמישה מטר.
\v 3 בשטח שתמדוד בתוך החלקה שאורכה שנים עשר קילומטר וחצי ורוחבה חמישה קילומטר יהיה המקדש, המקום המוקדש לה' באופן מיוחד.
\v 4 השטח הזה מוקדש מהארץ ומיועד לכוהנים המשרתים במקדש, שנכנסים למקדש כדי לשרת את ה'. שם יהיה להם מקום לבתים ומקום המוקדש למקדש.
\v 5 שטח שאורכו שנים עשר קילומטר וחצי ורוחבו חמישה קילומטר מיועד ללויים המשרתים במקדש. זו הנחלה שלהם. יהיו בה עשרים מבנים.
\v 6 לעיר תיתנו חלקה ברוחב שני קילומטר וחצי ובאורך שנים עשר קילומטר וחצי, לצד התרומה המוקדשת לה'. חלקת העיר תהיה שייכת לכל עם ישראל.

\p
\v 7 "למושל תיתנו חלקה משני צדי התרומה המוקדשת לה' וחלקת העיר, מהצלע המערבית עד הים ומהצלע המזרחית לכיוון מזרח. אורך הצלע ממערב למזרח יהיה שווה לזה של החלקים האחרים.
\v 8 זה יהיה חלקו של המושל בארץ, הנחלה שלו בישראל. המושלים שלי לא ינצלו עוד את עמי. את יתר הארץ יחלקו לעם ישראל לפי השבטים".

\p
\v 9 כך אמר אדוני ה': "די, מושלי ישראל, הפסיקו את האלימות והשוד, נהגו בצדק וביושר, הפסיקו לכפות על בני עמי לעזוב את אדמותיהם", אמר אדוני ה'.

\p
\v 10 "השתמשו במאזניים מדויקים ובמידות מדויקות לחומרים יבשים ולנוזלים.
\v 11 מידות האֵיפָה והבת יהיו שוות. הבת והאיפה שוות לעשירית החוֹמר, הכמות שלהן תיקבע לפי החומר.
\v 12 השקל יהיה שווה לעשרים גֵירה. עשרים שקל ועוד עשרים וחמישה שקל ועוד עשרה שקלים ועוד חמישה שקלים שווים למנֶה.

\p
\v 16 "כל בני העם בארץ יהיו חייבים לתת את התרומה הזאת למושל בישראל.
\v 17 המושל יהיה חייב להביא קרבנות עולה ומנחה וקרבן שמן בחגים, בראשי חודשים, בשבתות - בכל מועדי עם ישראל. הוא יקריב את הקרבן על חטא, את המנחה, את קרבן העולה ואת קרבנות השלום כדי לכפר בעד עם ישראל".

\s1 הקרבנות בבית המקדש

\p
\v 18 כך אמר אדוני ה': "באחד לחודש הראשון [ניסן] קח פר צעיר ללא פגם וטהר בו את המקדש.
\v 19 הכוהן ייקח מדם הקרבן על חטא וימרח על מסגרות הדלתות של המקדש, על ארבע פינות משטח המזבח ועל מסגרת השער של החצר הפנימית.
\v 20 כך תעשה בשבעה לחודש למען כל איש שחטא בלי כוונה או בחוסר ידע, בדרך זו תכפרו על המקדש.
\v 21 בארבעה עשר לחודש הראשון תציינו את הפסח. בשבעת ימי החג אִכלו מצות.
\v 22 המושל יקריב ביום ההוא פר כקרבן על חטא בעד עצמו ובעד כל העם.
\v 23 בשבעת ימי החג יקריב עולה לה' שבעה פרים ושבעה אֵילים ללא פגם מדי יום, במשך שבעה ימים, ותיש כל יום כקרבן על חטא.
\v 24 עליו להקריב כמנחה עשרים ושניים ליטר [קמח חיטה משובח] לכל פר ועשרים ושניים ליטר [קמח חיטה משובח] לכל איִל וארבעה ליטר שמן לכל עשרים ושניים ליטר [קמח חיטה משובח].
\v 25 בחמישה עשר בתשרי, בחג, תקריבו במשך שבעה ימים קרבנות כאלה. כך יש לעשות בקרבנות על חטא, עולה, מנחה ושמן".

\p
\c 46
\cp מו
\v 1 כך אמר אדוני ה': "השער המזרחי של החצר הפנימית יהיה סגור בששת ימי החול, אבל בשבתות ובראשי חודשים הוא ייפתח.
\v 2 המושל ייכנס מבחוץ דרך אולם השער ויעמוד בפתח השער, הכוהנים יקריבו את קרבנות העולה והשלום שלו והוא ישתחווה בפתח השער ויֵצא. השער לא ייסגר עד הערב.
\v 3 בני העם ישתחוו לפני ה' בפתח השער הזה בשבתות ובראשי חודשים.
\v 4 קרבנות העולה שיקריב המושל לפני ה' ביום שבת יהיו שישה כבשים ללא פגם ואיִל ללא פגם.
\v 5 המנחה תהיה עשרים ושניים ליטר [קמח חיטה משובח] לאיל, ולכבשים בהתאם לאפשרויותיו, וארבעה ליטר שמן לכל עשרים ושניים ליטר [קמח חיטה משובח].
\v 6 בראש חודש יקריב פר צעיר ללא פגם, שישה כבשים ואיל ללא פגם.
\v 7 המושל יקריב מנחה של עשרים ושניים ליטר [קמח חיטה משובח] לכל פר ועשרים ושניים ליטר [קמח חיטה משובח] לאיל, ולכבשים בהתאם לאפשרויותיו, וארבעה ליטר שמן לכל עשרים ושניים ליטר [קמח חיטה משובח].
\v 8 כשייכנס המושל, עליו להיכנס דרך אולם השער ולצאת דרכו.
\v 9 כאשר יבוא העם לפני ה' במועדים, מי שייכנס דרך השער הצפוני כדי להשתחוות יֵצא דרך השער הדרומי, ומי שייכנס דרך השער הדרומי יצא דרך השער הצפוני. איש לא ישוב דרך השער שנכנס דרכו אלא יצא בשער שמולו.
\v 10 המושל יהיה עִם בני העם, ייכנס אתם ויצא אתם.
\v 11 בחגים ובמועדים תהיה המנחה עשרים ושניים ליטר [קמח חיטה משובח] לפר ועשרים ושניים ליטר [קמח חיטה משובח] לאיל, ולכבשים בהתאם לאפשרויותיו, וארבעה ליטר שמן לכל עשרים ושניים ליטר [קמח חיטה משובח].

\p
\v 12 "כאשר יקריב המושל לה' כתרומה קרבנות עולה ושלום, יש לפתוח את השער המזרחי והמושל יקריב את קרבנות העולה והשלום שלו כפי שהוא עושה בשבת. אחר כך יצא ויסגור מאחוריו את השער.
\v 13 מדי יום תקריב לה' כעולה כבש בן שנה ללא פגם. הקרֵב אותו מדי בוקר.
\v 14 הקרב אתו מדי בוקר מנחה: שלושה וחצי ליטר קמח חיטה משובח וליטר שמן מטופטף על הקמח כמנחה לה'. זה חוק קבוע לעולם.
\v 15 הכוהנים יקריבו את הכבש, את המנחה ואת השמן מדי בוקר-זו עולה קבועה".

\p
\v 16 כך אמר אדוני ה': "אם ייתן המושל מתנה מנחלתו לאחד מבניו, הנחלה תעבור בירושה גם לבני בניו, זו נחלתם.
\v 17 אם ייתן מתנה מנחלתו לאחד מעבדיו, היא תהיה של העבד עד שנת השחרור, ואז תשוב לידי המושל, אבל הנחלה שייתן לבניו תישאר שלהם.
\v 18 אסור למושל לקחת מנחלת בני העם, לנצל אותם ולגרש אותם מנחלתם. עליו לתת נחלה לבניו מהנחלה שלו כדי שלא יורחקו בני עמי מהנחלות שלהם".

\p
\v 19 האיש הכניס אותי דרך המעבר שבצד השער אל חדרי הקודש של הכוהנים, שהפתחים שלהם פונים צפונה, וראיתי שם מקום בקצה המערבי.
\v 20 הוא אמר לי: "זה המקום שיבשלו בו הכוהנים את הקרבנות על אשמה ועל חטא ויאפו את המנחה, כדי שלא יוציאו את הקרבנות אל החצר החיצונית ויקדשו בהם את העם".

\p
\v 21 הוא הוציא אותי אל החצר החיצונית והוביל אותי לארבע פינות החצר. ראיתי שבכל פינה של החצר יש עוד חצר.
\v 22 בארבע פינות החצר היו חצרות ללא גג שאורכן עשרים מטר ורוחבן חמישה עשר מטר, מידה שווה לארבעתן.
\v 23 סביב כל אחת מארבע החצרות הייתה גדר אבנים. מתחתיה היו בנויים תנורי בישול.
\v 24 הוא אמר לי: "אלה פינות הבישול שיבשלו בהן משרתי המקדש את קרבנות הזבח של העם".

\s1 מים יוצאים מהמקדש

\p
\c 47
\cp מז
\v 1 האיש החזיר אותי אל פתח המקדש וראיתי מים יוצאים מתחת לפתח המקדש לכיוון מזרח כי חזית המקדש הייתה במזרח. המים זרמו מתחת לצד הדרומי של המקדש, מדרום למזבח.
\v 2 הוא הוציא אותי דרך השער הצפוני והוביל אותי מסביב החוצה אל השער המזרחי של החצר החיצונית. ראיתי שם מים זורמים מהצד הדרומי.
\v 3 כאשר יצא האיש לכיוון מזרח וחבל המדידה בידו, הוא מדד חמש מאות מטר והעביר אותי במים שהגיעו עד הקרסוליים.
\v 4 הוא מדד עוד חמש מאות מטר והעביר אותי במים שהגיעו עד הברכיים. הוא מדד עוד חמש מאות מטר והעביר אותי במים שהגיעו עד המותניים.
\v 5 הוא מדד עוד חמש מאות מטר ושם לא יכולתי לעבור את הנחל. מי הנחל היו כל כך עמוקים שרק בשחייה אפשר היה לעבור אותם.
\v 6 הוא אמר לי: "האם ראית, בן אדם?", ואז הוביל והחזיר אותי לאורך שפת הנחל.
\v 7 כשחזרתי, ראיתי על שפת הנחל עצים רבים מאוד משני צדדיו.
\v 8 הוא אמר לי: "המים האלה זורמים אל האזור המזרחי, יורדים לעמק הירדן ונשפכים אל הים. המים הזורמים אל הים ממתיקים שם את מי הים.
\v 9 כל היצורים שיגיעו בהמוניהם למקום שמי הנחל זורמים בו יישארו בחיים ויהיו שם דגים רבים מאוד. המים מגיעים לשם וממתיקים את מי המקום, ובכל מקום שאליו מגיע הנחל יהיו יצורים חיים.
\v 10 דייגים יעמדו מעֵין גֶדִי עד עֵין עֶגְלַיִים והאזור כולו ישמש משטח ליבוש רשתות דיג. הדגים שלהם יהיו רבים מאוד וממינים שונים, כמו הדגים בים התיכון.
\v 11 מי הביצות והבורות לא יומתקו, הם יישארו מלוחים.
\v 12 על שפת הנחל משני צדדיו יגדלו עצי פרי שהעלים שלהם לא יבלו והם לא יפסיקו לתת פרי. כל חודש יניבו פרות חדשים. כיוון שמי הנחל יוצאים מהמקדש, יהיו פרות העצים טובים למאכל והעלים טובים לרפואה".

\s1 גבולות הארץ

\p
\v 13 כך אמר אדוני ה': "אלה גבולות הארץ שתחלקו לשנים עשר שבטי ישראל. יוסף יקבל שתי נחלות.
\v 14 חַלקו שווה בשווה את הארץ שנשבעתי לתת לאבותיכם. הארץ הזאת תחולק ביניכם לנחלות.

\p
\v 15 "זה גבול הארץ: מצד צפון הוא יעבור מהים התיכון עד צְדָד דרך חֶתְלוֹן,
\v 16 חֲמָת, בֵּרוֹתָה וסִבְרַיִים שבין גבול דמשק לגבול חֲמָת, עד חצר התיכון על גבול חַוְורָן.
\v 17 הגבול יעבור מהכינרת עד חצר עֵינוֹן על גבול דמשק ויימשך עוד יותר צפונה עד גבול חֲמָת, זה הגבול מצד צפון.
\v 18 מצד מזרח, בין חַוְורָן, דמשק וגִלעד לבין ארץ ישראל הגבול יהיה הירדן. מִדדו את הגבול מהקצה הצפוני שלו ועד ים המלח, זה הגבול מצד מזרח.
\v 19 מצד דרום יעבור הגבול מתמר עד מֵי מְרִיבוֹת קָדֵשׁ עד הנחל ועד הים התיכון, זה הגבול מצד דרום.
\v 20 מצד מערב הגבול הוא הים התיכון עד מול לְבוֹא חֲמָת, זה הגבול מצד מערב.

\p
\v 21 "חלקו לכם את הארץ הזאת לשבטי ישראל.
\v 22 כאשר תחלקו לכם אותה לנחלות, חלקו אותה גם לתושבים הזרים שגרים ביניכם, אלה שהולידו בנים ביניכם. עליכם להתייחס אליהם כמו אל תושבי הארץ מבני ישראל. הם יתחלקו אתכם בנחלות, בין שבטי ישראל.
\v 23 כל תושב זר יקבל נחלה בשבט שבו הוא גר. שם עליכם לתת לו את נחלתו", אמר אדוני ה'.

\s1 חלוקת הארץ

\p
\c 48
\cp מח
\v 1 אלה שמות השבטים:

\p
מהקצה הצפוני ליד הדרך לחֶתלוֹן עד לְבוֹא חֲמָת וחצר עֵינָן צפונה מגבול דמשק ליד חמת, ממזרח למערב יהיה חלקו של דן.

\p
\v 2 ליד גבול דן ממזרח למערב יהיה חלקו של אשר.

\p
\v 3 ליד גבול אשר ממזרח למערב יהיה חלקו של נפתלי.

\p
\v 4 ליד גבול נפתלי ממזרח למערב יהיה חלקו של מנשה.

\p
\v 5 ליד גבול מנשה ממזרח למערב יהיה חלקו של אפרים.

\p
\v 6 ליד גבול אפרים ממזרח למערב יהיה חלקו של ראובן.

\p
\v 7 ליד גבול ראובן ממזרח למערב יהיה חלקו של יהודה.

\p
\v 8 ליד גבול יהודה ממזרח למערב תהיה התרומה שתיתנו, אורכה שנים עשר קילומטר וחצי ורוחבה כרוחב כל אחד מהחלקים שממזרח למערב. בחלק הזה יהיה המקדש.

\p
\v 9 התרומה שתיתנו לה' תהיה באורך שנים עשר קילומטר וחצי וברוחב חמישה קילומטר.
\v 10 התרומה המוקדשת לה' מיועדת לכוהנים. אורך הצלע הצפונית שנים עשר קילומטר וחצי, אורך הצלע המערבית חמישה קילומטר והמזרחית חמישה קילומטר, ואורך הצלע הדרומית שנים עשר קילומטר וחצי. בשטח הזה יהיה מקדש ה'.
\v 11 השטח הזה מיועד לכוהנים מבני צדוק ששירתו אותי ולא סטו כשסטו בני ישראל בעקבות הלויים.
\v 12 זאת תהיה תרומה מיוחדת מתרומת הארץ. היא תהיה מוקדשת לה' באופן מיוחד וליד הגבול שלה יהיה חלקם של הלויים.

\p
\v 13 חלקם של הלויים יהיה מקביל לגבול הכוהנים, שנים עשר קילומטר וחצי אורך וחמישה קילומטר רוחב. כל אורכו שנים עשר קילומטר וחצי ורוחבו חמישה קילומטר.
\v 14 אסור למכור אותו, להחליף אותו או למסור אותו, זהו החלק הטוב ביותר של הארץ כי הוא מוקדש לה'.

\p
\v 15 השטח הנותר שרוחבו שני קילומטר וחצי ואורכו שנים עשר קילומטר וחצי לא יהיה קדוש, יהיו בו מבני ציבור, בתי מגורים ושטחים פנויים. העיר תהיה בתוכו.
\v 16 ואלה מידות העיר: אורך הצלע הצפונית שני קילומטר, אורך הצלע הדרומית שני קילומטר, אורך הצלע המזרחית שני קילומטר ואורך הצלע המערבית שני קילומטר.
\v 17 סביב העיר יהיה שטח פנוי ברוחב מאה עשרים וחמישה מטר מצפון, מדרום, ממזרח וממערב.

\p
\v 18 השטח הנותר מהאורך, המקביל לתרומה המוקדשת לה', חמישה קילומטר ממזרח וחמישה קילומטר ממערב במקביל לתרומה המוקדשת לה', ישמש לגידולי תבואה כדי לספק מזון לעובדי העיר.
\v 19 עובדי העיר שיְעבדו את השטח הזה יהיו מכל שבטי ישראל.

\p
\v 20 התרומה תהיה ריבוע של שנים עשר קילומטר וחצי על שנים עשר קילומטר וחצי. זו תהיה התרומה המוקדשת לה', כולל שטח העיר.

\p
\v 21 השטח הנותר משני הצדדים של התרומה המוקדשת לה' ושל שטח העיר יהיה של המושל, מהצלע שאורכה שנים עשר קילומטר וחצי לכיוון מזרח ומהצלע שאורכה שנים עשר קילומטר וחצי לכיוון מערב. שני החלקים המקבילים יהיו של המושל. ביניהם תהיה התרומה המוקדשת לה' והמקדש שבתוכה.

\p
\v 22 נחלת הלויים ושטח העיר יהיו בתוך נחלת המושל. נחלת המושל תהיה בין גבול יהודה וגבול בנימין.

\p
\v 23 יתר השבטים:

\p
ממזרח למערב יהיה חלקו של בנימין.

\p
\v 24 ליד גבול בנימין ממזרח למערב יהיה חלקו של שמעון.

\p
\v 25 ליד גבול שמעון ממזרח למערב יהיה חלקו של יששכר.

\p
\v 26 ליד גבול יששכר ממזרח למערב יהיה חלקו של זבולון.

\p
\v 27 ליד גבול זבולון ממזרח למערב יהיה חלקו של גד.

\p
\v 28 ליד גבול גד מצד דרום יעבור הגבול מתָמָר למֵי מריבת קָדֵשׁ עד הנחל ועד הים התיכון.

\p
\v 29 "זאת הארץ שתחלקו לנחלות לשבטי ישראל, אלה החלקים שלהם", אמר אדוני ה'.

\p
\v 30 אלה שערי העיר: בצלע הצפונית שאורכה כשני קילומטר
\v 31 (שערי העיר יקראו על שמות שבטי ישראל) יהיו שלושה שערים: שער ראובן, שער יהודה ושער לוי.
\v 32 בצלע המזרחית שאורכה כשני קילומטר יהיו שלושה שערים: שער יוסף, שער בנימין ושער דן.
\v 33 בצלע הדרומית שאורכה כשני קילומטר יהיו שלושה שערים: שער שמעון, שער יששכר ושער זבולון,
\v 34 ובצלע המערבית שאורכה כשני קילומטר יהיו שלושה שערים: שער גד, שער אשר ושער נפתלי.
\v 35 ההיקף יהיה כשמונה קילומטר. מהיום ההוא יהיה שם העיר "ה' שָמָה".
