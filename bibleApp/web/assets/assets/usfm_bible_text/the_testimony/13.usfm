\id JER העדות
\usfm 3.0
\ide UTF-8
\h ירמיה
\mt ירמיה

\p
\c 1
\cp א
\v 1 אלה דברי יִרְמְיָהוּ בן חִלְקִיָהוּ מהכוהנים שבעֲנָתוֹת בנחלת בנימין.
\v 2 ה' דיבר אליו בשנה השלוש עשרה למלכות יאשיהו בן אָמוֹן מלך יהודה,
\v 3 בימי יהויָקים בן יאשיהו מלך יהודה ועד סוף השנה האחת עשרה למלכות צִדקיהו בן יאשיהו מלך יהודה, עד שיצאו תושבי ירושלים לגָלוּת בחודש החמישי [אב].

\s1 הקדשת ירמיהו

\p
\v 4 ה' אמר לי:
\v 5 "לפני שיצרתי אותך בבטן אמך בחרתי בך, ולפני שנולדת הקדשתי אותך, מיניתי אותך נביא לעמים".
\v 6 אמרתי: "אוי, אדוני ה'! הרי איני יודע לדבר כי אני צעיר".
\v 7 הוא ענה לי: "אל תאמר, 'אני צעיר'. אתה תלך לכל מקום שאשלח אותך ותאמר את כל מה שאצווה עליך.
\v 8 אל תפחד מפניהם כי אני אתך כדי להציל אותך". כך אמר ה'.
\v 9 הוא הושיט את ידו, נגע בפי ואמר לי: "הנה, שמתי את דבריי בפיך.
\v 10 שים לב, הפקדתי אותך היום על העמים ועל הממלכות כדי לעקור ולשבור, להשמיד ולהרוס, לבנות ולנטוע".

\p
\v 11 אחר כך שאל אותי ה': "מה אתה רואה, ירמיהו?", והשבתי: "ענף עץ שקד אני רואה".
\v 12 ה' אמר לי: "ראית טוב. אני שוקד [ממהר] לקיים את דברי".

\p
\v 13 ה' דיבר אליי שנית ושאל: "מה אתה רואה?". השבתי: "סיר רותח שנוטה מכיוון צפון",
\v 14 וה' אמר לי: "מצפון יבוא האסון על כל תושבי הארץ!
\v 15 אני קורא לכל עמֵי ממלכות הצפון", אמר ה'. "הם יבואו וישימו מצור על פתחי השערים של ירושלים ועל כל החומות שלה סביב ועל כל ערי יהודה.
\v 16 אשפוט את התושבים שלהן על כל מעשיהם הרעים, על שעזבו אותי, הקריבו קרבנות לאלוהים אחרים והשתחוו לאלילים מעשי ידיהם.

\p
\v 17 "ואתה, הכן את עצמך ולֵך ואמור להם את כל מה שאצווה עליך. אל תחשוש מפניהם, אחרת אשמיד אותך לעיניהם.
\v 18 הפכתי אותך היום לעיר מבוצרת, לעמוּד ברזל ולחומות אָרָד שיעמדו נגד כל תושבי הארץ: מלכי יהודה, שריה, כוהניה ובני העם.
\v 19 הם יילחמו בך אך לא יתגברו עליך כי אני אתך כדי להציל אותך", אמר ה'.

\s1 העם עזב מקור מים חיים

\p
\c 2
\cp ב
\v 1 ה' אמר לי:
\v 2 "לך ואמור לתושבי ירושלים שכך אמר ה', 'ירושלים, אני זוכר את אהבתך בימי נעורייך, את האהבה שלך כאשר נישאת לי, כשהלכת אחריי במדבר, בארץ שוממה.
\v 3 אז היה ישראל מוקדש לה', התבואה הראשונה מהשדה שלו. כל מי שאכל ממנה נענש, צרה באה עליו', אמר ה'".

\p
\v 4 שִמעו את דבר ה', משפחת יעקב וכל שבטי ישראל,
\v 5 כך אמר ה': "איזה פגם מצאו בי אבותיכם שבגללו התרחקו ממני, עבדו אלילים עלובים ובעצמם נהיו עלובים?
\v 6 הם לא שאלו, 'איפה ה' שהעלה אותנו מארץ מצריים, שהוביל אותנו במדבר, בארץ שוממה שדרכיה משובשות, בארץ יבשה ומסוכנת, בארץ שלא עבר בה איש ואדם לא גר שם?'.
\v 7 הבאתי אתכם לארץ פורייה כדי שתאכלו מהפרי והיבול הטוב שלה, אבל אתם באתם וטימאתם את ארצי ואת נחלתי הפכתם למתועבת.
\v 8 הכוהנים לא שאלו, 'איפה ה'?', המלמדים את התורה לא הכירו אותי, המנהיגים מרדו בי והנביאים ניבאו בשם הבעל והלכו אחרי אלילים שאינם יכולים להועיל.
\v 9 לכן עוד אטען נגדכם וגם נגד בני בניכם", אמר ה'.

\p
\v 10 "עִברו בחופי קפריסין וראו, שִלחו לבדוק היטב בקֵדָר ובררו, האם קרה דבר כזה?
\v 11 האם החליף עַם כלשהו את אלוהיו באלה שאינם אלוהים? אבל עמי החליף את כבודו באליל שאינו יכול להועיל!
\v 12 השתוממו על כך, שמים, סערו והֱיו לשממה גדולה", אמר ה'.
\v 13 "כי שתי רעות עשו בני עמי: אותי הם עזבו, את מקור המים החיים, וחצבו להם בּוֹרוֹת, בורות סדוקים שאינם יכולים להכיל מים.

\p
\v 14 "האם ישראל הוא עֶבד? האם נולד לשִפחה בבית אדונה? למה נפל העם בשבי?
\v 15 אריות צעירים שאגו עליו, הרימו עליו את קולם והפכו את ארצו לשממה, עריו נשרפו ולא נשאר בהן תושב.
\v 16 גם תושבי נוֹף ותַחְפַּנְחֵס ירסקו את ראשךְ.
\v 17 הלוא כל זאת יֵיעשה לך כי עזבת את ה' אלוהייך כאשר הוליך אותך בדרך.
\v 18 ועכשיו, למה פנית לדרך מצריים כדי לשתות את מי הנילוּס? למה פנית לדרך אשור כדי לשתות את מי נהר פְּרָת?
\v 19 הרשעות שלך תגרום לך סבל והמעשים הרעים שלך יוכיחו אותך. ראי והביני שרע ומר גורלך, כי עזבת את ה' אלוהייך ולא פחדת ממני", אמר אדוני ה' צבאות.

\p
\v 20 "מזמן שברתְ את העול שלך, ניתקת את רצועות העול שעלייך, ואמרת, 'לא אעבוד'. על כל גבעה גבוהה ומתחת לכל עץ רענן את נשכבת כמו זונה.
\v 21 כשנטעתי אותך היית גפן משובחת, כולך מזֶרע טוב. איך הפכת לגפן זרה שהפרי שלה רע?
\v 22 גם אם תכבסי בנֶתֶר, אם תשתמשי בהרבה בּוֹרִית, אֶראה את כתמי החטא שלך", אמר אדוני ה'.
\v 23 "איך את אומרת, 'לא נטמאתי, לא הלכתי אחרי אלילי הבעל'? ראי את מעשייך בעמק, הביני מה עשית, בִּכְרָה טיפשה ההולכת בדרכים מפותלות,
\v 24 אתון פרא הרגילה לחיי מדבר, המתנשפת בתשוקה. מי יכול לספק את התאווה שלה?! אלה שמחפשים אותה אינם צריכים להתאמץ, הם ימצאו אותה בזמן שהיא מיוחמת.
\v 25 אל תתהלכי יחפה וצמאה. אבל אמרת, 'בשום אופן לא! לא, אני אוהבת אלילים זרים ואחריהם אלך'.
\v 26 כשם שגנב מתבייש כשהוא נתפס, כך יתביישו בני ישראל - הם, המלכים, השרים, הכוהנים והנביאים שלהם.
\v 27 הם אומרים לעץ 'אתה אבי', ולאבן 'את ילדת אותי' כי הם הִפנו לי את הגב ולא את הפנים. כשהם בצרה הם אומרים, 'בוא והושע אותנו!'.
\v 28 יהודה, איפה האלוהים שעשית לךָ? שיבואו הם ויושיעו אותך בעת צרה, כי מִספר אלוהיך שווה למספר עריך!

\p
\v 29 "למה אתם באים אליי בטענות? כולכם מרדתם בי", אמר ה'.
\v 30 "לשווא הענשתי את בניכם, הם לא למדו לקח. הרגתם את נביאיכם כמו אריה טורף.
\v 31 אתם, הדור שלכם, שִמעו את דבר ה': האם הייתי לישראל מִדבר או ארץ חשוכה? מדוע אמרו בני עמי, 'עזבנו, לא נבוא עוד אליך'?
\v 32 האם בחורה שוכחת את תכשיטיה וכלה את קישוטיה? אבל עמי שכחו אותי ימים רבים ללא מספר.
\v 33 את מכוונת היטב את דרכייך כדי למצוא אהבה! אפילו את הנשים הרעות ביותר לימדת את דרכייך.
\v 34 אפילו על בגדייך יש כתמי דם של עניים חפים מפשע. רצחת אותם על אף שלא גנבו. למרות כל זאת
\v 35 אמרת, 'אני חפה מפשע, ה' אינו כועס עליי עוד'. אשפוט אותך על כך שאמרת 'לא חטאתי'.
\v 36 את עלובה מאוד כשאת משנה את כיוון דרכך: גם ממצריים תתאכזבי כפי שהתאכזבת מאשור,
\v 37 גם משם תצאי כשידייך על ראשך, כי ה' מתעב את אלה שאת בוטחת בהם. לא תצליחי בעזרתם".

\p

\s1 יהודה הבוגדת וישראל המורדת

\p
\c 3
\cp ג
\v 1 ה' אמר לי: "אם יתגרש אדם מאשתו והיא תינשא לאדם אחר, האם ישוב אליה בעלה הראשון? הרי הארץ שיֵיעשה בה דבר כזה תיטמא! אבל את זנית עם מאהבים רבים ולמרות זאת שובי אליי", אמר ה'.
\v 2 "הביטי אל הגבעות החשופות וראי: איפה לא שכב אתך מישהו? ישבת לצדי הדרכים כמו ערבי במדבר וחיכית להם. טימאת את הארץ בזנות וברוע שלך.
\v 3 גשמי היורה נעצרו וגשמי המלקוש לא היו. אבל את היית חצופה כמו זונה, סירבת להתבייש.
\v 4 הרי זה עתה קראת אליי, 'אבי, אתה אהוב נעוריי.
\v 5 האם לעולם תשמור בלבך כעס? האם לנצח תזכור חטאים?'. כך אמרת והמשכת לעשות מעשים רעים".

\p
\v 6 ה' אמר לי בימי יאשיהו המלך: "האם ראית מה עשתה ישראל המורדת? היא הלכה לִזְנוֹת על כל הר גבוה ומתחת לכל עץ רענן.
\v 7 חשבתי שאחרי שתעשה את כל המעשים האלה היא תשוב אליי, אבל היא לא שבה. יהודה, אחותה הבוגדת, ראתה זאת.
\v 8 גם אני ראיתי. גירשתי את ישראל המורדת בגלל כל מעשי הניאוף שעשתה ונתתי לה את תעודת הגירושין שלה. אחותה, יהודה הבוגדת, לא פחדה. גם היא הלכה וזנתה.
\v 9 קול מעשי הזנות של ישראל טימא את הארץ! היא נאפה עם אלילי אבן ועץ
\v 10 ובכל זאת יהודה, אחותה הבוגדת, לא שבה אליי בכל לבה אלא העמידה פנים", אמר ה'.

\p
\v 11 ה' אמר לי: "ישראל המורדת הצדיקה את עצמה יותר מיהודה הבוגדת.
\v 12 לך והכרז את הדברים האלה לעבר הצפון. אמור, 'שובי ישראל המורדת, אמר ה', לא אכעס עלייך כי אני מלא חסד. לא לעולם אשמור כעס בלבי.
\v 13 רק הכירי בחטאייך, בכך שמרדת בה' אלוהייך, שפיזרת את אהבתך לזרים מתחת לכל עץ רענן ולא שמעת בקולי'.
\v 14 שובו בנים מורדים כי אני הבעל שלכם", אמר ה'. "אקח אתכם אחד מעיר ושניים ממשפחה ואביא אתכם לציוֹן
\v 15 ואתן לכם מנהיגים כרצוני והם ינהיגו אתכם בחכמה ובהבנה.
\v 16 כאשר תתרבו מאוד בארץ בימים ההם", אמר ה', "לא יאמרו עוד 'ארון ברית ה''. הוא לא יעלה על דעת איש ולא יזכרו אותו, לא ירגישו בחסרונו ולא יעשו אחר במקומו.
\v 17 אז יקראו לירושלים כיסא ה', כל העמים יֵיאספו לירושלים לכבוד ה' ולא ילכו עוד אחרי לבם הקשה והרע.
\v 18 בימים ההם ילכו צאצאי יהודה לצד צאצאי ישראל ויבואו יחד מארץ הצפון אל הארץ שנתתי לאבותיכם לנחלה.

\p
\v 19 "חשבתי, 'איך אתן לךְ חלק עם הבנים ואתן לך ארץ יפה שכל העמים רוצים בה?'. חשבתי שתקראי לי אבי ושלא תעזבי אותי.
\v 20 אבל כמו אישה הבוגדת באהובה כך בגדתם בי, בני עם ישראל", אמר ה'.
\v 21 "קול נשמע על הגבעות החשופות, בכי התחנונים של בני ישראל, כי הם הלכו בדרך לא ישרה, שכחו את ה' אלוהיהם.
\v 22 שובו בנים מורדים, ארפא אתכם מהמעשים הרעים שלכם".

\p
"אנחנו שבים, אנחנו באים אליך, כי אתה ה' אלוהינו.
\v 23 אכן לשווא עבדנו אלילים על הגבעות ועל ההרים. אכן ישראל תיוושע על ידי ה' אלוהינו.
\v 24 מנעורינו חיסלה הבּוֹשֶת את פרי העבודה של אבותינו, את הצאן ואת הבקר שלהם, את הבנים ואת הבנות שלהם.
\v 25 אנחנו שוכבים מרוב בושה ומתכסים במבוכה כי חטאנו לה' אלוהינו, אנחנו ואבותינו, מנעורינו ועד היום, ולא שמענו בקול ה' אלוהינו".

\p
\c 4
\cp ד
\v 1 ה' אמר: "ישראל, אם תשוב, שוב אליי. אם תסלק את אליליך המתועבים מלפניי ולא תתרחק,
\v 2 אם תישבע בה' בכנות ביושר ובצדק, כל העמים יזכו לברכה וכבוד מאת ה'!".

\p
\v 3 כך אמר ה' לכל אנשי יהודה וירושלים: "חִרשו את השדות שלכם ואל תזרעו בין קוצים.
\v 4 מוּלוּ את לבכם לפני ה' והסירו את הערלות מלבכם, אנשי יהודה ותושבי ירושלים, אחרת יפרוץ כעסי כמו אש בגלל מעשיכם הרעים, הוא יבער ולא יהיה מי שיוכל לכבות אותו!".

\s1 אסון מִצפון

\p
\v 5 "הכריזו ביהודה, השמיעו והודיעו בירושלים, תִקעו בשופר בארץ, קִראו בקול והודיעו, 'היאספו וניכנס אל הערים המבוצרות'.
\v 6 הרימו אות אזהרה לציוֹן, חפשו מקלט, אל תתעכבו, כי אני מביא אסון מצפון, חורבן גדול!
\v 7 אריה יֵצא ממחבואו, אויב המשמיד עמים יֵצא ויתקדם מארצו כדי להפוך את ארצךְ לשממה. ערייך יֵיהרסו ולא יישאר בהן תושב.
\v 8 לכן לִבשו בגדי אבל, התאבלו על כך ויללו כי ה' לא חזר בו מכעסו עלינו.

\p
\v 9 "ביום ההוא", אמר ה', "יפחדו המלך והשרים, הכוהנים ישתוממו והנביאים לא יֵדעו מה לעשות".
\v 10 אני אומַר: "אוי אדוני ה', הטעיתָ את העם הזה ואת תושבי ירושלים כשאמרת להם, 'שלום יהיה לכם', והחרב מונחת על צווארם".
\v 11 אז יֵאמר לעם הזה ולתושבי ירושלים: "רוח יבשה תבוא מהגבעות החשופות במדבר, היא תנשוב לכיוון עמי, אבל זו לא תהיה רוח שתפריד ותנקה את הפסולת מגרעיני התבואה
\v 12 אלא רוח חזקה יותר שאני אשלח. כעת גם אני אשפוט אותם!
\v 13 האויב יופיע כמו עננים, מרכבותיו יבואו כמו סופה, הסוסים שלו מהירים מנשרים". אוי לנו כי נהרסנו!

\p
\v 14 "כבסי את לבך מרֶשע, ירושלים, כדי שתיוושעי. עד מתי ישכנו בך מחשבותייך הרעות?
\v 15 קול קורא מִדָן, מכריז על צרה מהרי אפרים.
\v 16 הודיעו לעמים, הכריזו על ירושלים: אויבים יבואו מארץ רחוקה לשים עליה מצור, יקראו קריאות מלחמה על ערי יהודה.
\v 17 כמו שומרים על שדות הם יחנו סביב ירושלים כי היא מרדה בי", אמר ה'.
\v 18 "התנהגותך ומעשייך יביאו עלייך את כל אלה, רשעותך תגרום לכך שיהיה לך מר, שתסבלי".

\p
\v 19 הבטן, הבטן שלי כואבת! הלב, הלב שלי פועם בחזקה! אינני יכול לשתוק כי אני שומע קול שופר, תרועת מלחמה!
\v 20 חורבן אחרי חורבן. כל הארץ נהרסה. בתי עמי נהרסו פתאום, התמוטטו ברגע.
\v 21 עד מתי אראה אותות אזהרה, אשמע קולות שופר?
\v 22 זה קורה כי עמי טיפש, אותי הם אינם מכירים. הם בנים טיפשים ואינם נבונים. הם חכמים לעשות רע ואינם יודעים לעשות טוב.
\v 23 הסתכלתי על הארץ והיא הייתה חסרת צורה וסדר. הסתכלתי על השמים ולא היה בהם אור.
\v 24 הסתכלתי על ההרים והם רעדו וכל הגבעות התנועעו.
\v 25 הסתכלתי ולא היה אדם וכל הציפורים ברחו.
\v 26 הסתכלתי והאזור הפורה היה למדבר וכל הערים שלו נהרסו נוכַח ה', נוכַח כעסו.

\p
\v 27 כי כך אמר ה': "כל הארץ תהיה שממה, אך לא אהרוס אותה לגמרי.
\v 28 על כך תתאבל הארץ והשמים ממעל יחשיכו, על מה שדיברתי והחלטתי. לא אצטער. לא אשנה את החלטתי.
\v 29 מקול פרשים ויורים בקֶשת ברחו כל תושבי הערים, נכנסו אל סְבך העצים, עלו על הסלעים. כל הערים עזובות ואיש לא נשאר בהן.
\v 30 ואַת, ההרוסה, מה הטעם שתלבשי בגדים יקרים, שתענדי תכשיטי זהב ותאפרי את עינייך? לשווא את מתייפה! כל המאהבים שלך בזים לך. הם רוצים להרוג אותך.
\v 31 שמעתי קול הדומה לקול מצוקה של אישה היולדת בפעם הראשונה, קול ציון הבוכה, פורשת כפיים וזועקת, 'אוי לי, אני עייפה מההורגים!'".

\s1 איש אינו נוהג בצדק

\p
\c 5
\cp ה
\v 1 "התהלכו ברחובות ירושלים ורְאו ובִדקו, חפשו בכיכרות שלה. אם תמצאו איש, אם יש אחד הנוהג בצדק ופועל ביושר, אסלח לה.
\v 2 כאשר הם נשבעים בה', הם נשבעים לשקר".

\p
\v 3 ה', אתה רוצה שאדם יפעל ביושר. הענשת אותם והם לא פחדו, פגעת בהם קשות והם סירבו ללמוד לקח. הם הִקשו את לבם יותר מסלע, סירבו לשוב.

\p
\v 4 ואני חשבתי: "הם עלובים. הם נוהגים בטיפשות כי אינם מכירים את דרך ה', את מצוות אלוהיהם.
\v 5 אלך לי אל המנהיגים ואדבר אתם כי הם מכירים את דרך ה', את מצוות אלוהיהם. אך כולם שברו את העול, ניתקו את רצועות העול.
\v 6 לכן יתקוף אותם אריה שיֵצא מיער, זאב ערבות ישמיד אותם, נמר יארוב ליד שערי הערים שלהם וכל היוצא מהן ייטרף, כי החטאים שלהם רבים, המעשים הרעים שלהם עצומים".

\p
\v 7 "האם אסלח על חטאים כאלה?! בנייך עזבו אותי ונשבעו במי שאינם אלוהים. נתתי להם ליהנות משפע והם נאפו, הלכו בהמוניהם לבתי הזונה.
\v 8 כמו סוסים מיוחמים מלאי תאווה הם צהלו איש לקראת אשת חברו.
\v 9 האם על מעשים אלה לא אעניש?", אמר ה'. "האם בעם כזה לא אנקום?

\p
\v 10 "עלו על שורות הגפנים שלה והִרסו אותם אבל אל תשמידו אותם לגמרי. כִּרתו את ענפיה המתפשטים כי הם אינם שייכים עוד לה'.
\v 11 בני משפחת ישראל ומשפחת יהודה בגדו בי", אמר ה'.
\v 12 "הם התעלמו מה' ואמרו, 'הוא לא יעשה דבר ולא תבוא עלינו צרה, ומלחמה ורעב לא נדע.
\v 13 הנביאים יהפכו לרוח ולא יוכלו לדבר. כך יֵיעשה להם'".

\p
\v 14 לכן כך אמר ה' אלוהי צבאות: "כיוון שאמרתם את הדבר הזה, אני הופך לאש את הדברים שתאמר בשמי, והעם הזה יהיה לעצים, אש תשרוף אותם!
\v 15 אני עומד להביא עליכם, בני משפחת ישראל, עם ממרחקים", אמר ה', "עם חזק הוא, עם קדום הוא, עם שלא תדעו את שפתו ולא תבינו מה ידבר.
\v 16 נרתיק החצים שלו דומה לקבר פתוח, כל לוחמיו מנוסים.
\v 17 הוא יאכל את היבול והמזון שלכם, יאכל את בניכם ובנותיכם, יאכל את הצאן והבקר שלכם, יאכל את הענבים והתאנים שלכם. הוא יהרוס במלחמה את הערים המבוצרות שלכם, שאתם בוטחים בהן.
\v 18 גם בימים ההם", אמר ה', "לא אשמיד אתכם לגמרי.
\v 19 כאשר תשאלו, 'למה עשה לנו ה' אלוהינו את כל הדברים האלה?', אומַר לכם, 'כשם שעזבתם אותי ועבדתם אלוהים זרים בארצכם, כך תעבדו זרים בארץ שאינה שלכם'".

\p
\v 20 הכריזו זאת במשפחת יעקב והשמיעו זאת ביהודה:
\v 21 "שִמעו זאת בני עם טיפש ולא חכם שיש להם עיניים אבל אינם רואים, שיש להם אוזניים אבל אינם שומעים,
\v 22 'האם אינכם יראים אותי?', אמר ה', 'האם אינכם רועדים מפניי? אני, שקבעתי שהחול יהיה גבול הים, גבול נצחי שהים לא יעבור. גם אם גליו יגעשו, הם לא יוכלו להתגבר עליו. גם אם יסערו, לא יוכלו לעבור אותו.

\p
\v 23 "'לעם הזה יש לב סרבן ומורד, הם עזבו אותי והתרחקו ממני
\v 24 ולא אמרו בלבם: "עלינו לירוא את ה' אלוהינו, הנותן את הגשמים, את היורה והמלקוש בזמנם, המוודא ששבועות הקציר יבואו בזמן".
\v 25 הפשעים שלכם גרמו לגשמים לשנות את זמניהם והחטאים שלכם מנעו מכם את הטוב.

\p
\v 26 "'יש בעמי רשעים. הם אורבים בסתר כמו ציידים, מציבים מלכודות ואנשים נלכדים בהן.
\v 27 כמו כלוב מלא ציפורים, כך בתיהם מלאים מִרמה, כך התחזקו והתעשרו.
\v 28 הם שמנים ומפוטמים, אין גבול למעשיהם הרעים. הם אינם שופטים בצדק את היתומים וכך מונעים מהם להצליח ואינם מתייחסים לתביעות הנזקקים.
\v 29 האם על מעשים אלה לא אעניש?', אמר ה'. 'האם בעם כזה לא אנקום?'".

\p
\v 30 "דברים נוראים ומזעזעים נעשים בארץ:
\v 31 הנביאים מנבאים נבואות שקר והכוהנים מושלים בעזרתם, ובני עמי אוהבים זאת. אבל מה תעשו בסוף?!".

\s1 אזהרה לציון

\p
\c 6
\cp ו
\v 1 "בִּרחו מירושלים, בני בנימין. בתְקוֹעַ תִקעו בשופר ובבית הכֶּרֶם הרימו אות אזהרה, כי אסון מתקרב מצפון, חורבן גדול.
\v 2 נאה ועדינה הייתה בעיניי ציון.
\v 3 רועים יבואו אליה עם העדרים שלהם, יקימו בה אוהלים, וירעו את העדרים שלהם, כל עדר במקום שלו".

\p
\v 4 "התכוננו להילחם בה, בואו נתקוף אותה בצהריים!".

\p
"אוי לנו כי חלף היום, צל הערב מתארך".

\p
\v 5 "בואו נתקוף אותה בלילה, נהרוס את ארמונותיה!".

\p
\v 6 כי כך אמר ה' צבאות: "כִּרתו עצים והקימו סביב ירושלים סוללת עפר, העיר הזאת תיענש. היא מלאה מעשי ניצוּל.
\v 7 כמו מים שנובעים בבאר, כך נובע בירושלים הרֶשע שלה. קולות של אלימות ושוד נשמעים בה. אני רואה תמיד מחלות ואסונות.
\v 8 לִמדי לקח, ירושלים! אחרת אתרחק ממך לגמרי, אחרת אהפוך אותך לשממה, לארץ לא מיושבת".

\p
\v 9 כך אמר ה' צבאות: "כמו שקוטפים מהגפן את הענבים האחרונים כך יעשו לשארית ישראל. הושט את ידך אליה כמו שבוצר מושיט את ידו אל ענפי הגפן".

\p
\v 10 אל מי אדבר ואת מי אזהיר וישמעו לי? אוזנם אטומה והם אינם יכולים להקשיב. דבר ה' בזוי בעיניהם, הם אינם רוצים אותו.
\v 11 אני מלא כעס ה', אני עייף מלשאת את הכעס בתוכי. שפוך אותו על הילדים ברחוב ועל הבחורים הנאספים יחד.

\p
"גם איש וגם אישה יילקחו בשבי, זקן ומי שחַי ימים רבים.
\v 12 בתיהם יעברו לידי אחרים, עם השדות והנשים שלהם, כי אעניש את תושבי הארץ", אמר ה'.
\v 13 "כי כולם, מהצעירים ועד המבוגרים שבהם, אוהבים כסף, וכולם, מהנביאים ועד הכוהנים, נוהגים במִרמה
\v 14 ומרפאים בקלות את הפצע של עמי כשהם אומרים, 'יהיה שלום, יהיה שלום', אבל אין שלום.

\p
\v 15 "האם התביישו כי עשו מעשים מתועבים? הם כלל לא התביישו, גם לא ידעו להיות נבוכים. לכן ייפלו עִם הנופלים, כאשר אעניש אותם ייכשלו", אמר ה'.

\p
\v 16 כך אמר ה':

\p
"עִמדו בצומת הדרכים והסתכלו, חפשו את הדרכים הקדומות.

\p
חפשו את הדרך הטובה ולכו בה ותמצאו מנוחה לנפשכם.

\p
אבל הם אמרו, 'לא נלך!'.

\p
\v 17 הקמתי לכם שומרים, ואמרתי, 'הקשיבו לקול השופר'.

\p
אבל הם אמרו, 'לא נקשיב!'.

\p
\v 18 לכן, שִמעו העמים וראו את הרשעות שבעם.

\p
\v 19 שִמעי הארץ:

\p
אני עומד להביא על בני העם הזה אסון כתוצאה ממחשבותיהם

\p
כי לא הקשיבו לדבריי ודחו את תורתי".

\p
\v 20 "לשם מה לי לְבוֹנָה שמביאים משְׁבָא וקָנֶה טוב מארץ רחוקה? קרבנות העולה שלכם אינם רצויים והזבחים שלכם אינם מוצאים חן בעיניי".
\v 21 לכן כך אמר ה': "אני עומד להציב לעם הזה מכשולים ואבות ובנים ייכשלו בהם יחד, שָכֵן וחברו יושמדו".

\p
\v 22 כך אמר ה': "עם יבוא מארץ הצפון ועם גדול יופיע מקצה הארץ.
\v 23 לוחמיו יישאו קשתות וחרבות. הם יהיו אכזרים ולא ירחמו. הם יישָמעו כמו ים סוער ועל סוסים ירכבו, ערוכים למלחמה נגדך, ציון".

\p
\v 24 שמענו עליו ואנחנו פוחדים, מצוקה אחזה בנו, כאבים כמו של יולדת.
\v 25 אל תצאו לשדה ואל תלכו בדרכים כי חרב האויב מטילה פחד מסביב!
\v 26 בת עמי, לִבשי בגדי אבל והתגלגלי באפר, התאבלי כמו על מותו של בן יחיד, בְּכי בֶּכי מר כי פתאום יתנפל עלינו השודד.

\p
\v 27 "שלחתי אותך, מִבְצָר, אל עמי כדי לבחון אותו. בחן את בני עמי ותגלה כיצד הם מתנהגים.
\v 28 כולם הגרועים שבמורדים. כולם מפיצים שמועות, לבם קשה כמו אָרָד וברזל. כולם נוהגים בשחיתות.
\v 29 המפוח נושף באש בחזקה והעופרת נגמרה. לשווא עבד הצורף כי הפסולת לא סולקה.
\v 30 כסף דחוי הם נקראים כי ה' דחה אותם".

\s1 קריאה לעם

\p
\c 7
\cp ז
\v 1 זה הדבר שנמסר לירמיהו מה':
\v 2 "עמוֹד בשער בית ה' והכרז את הדבר הזה, 'שִמעו את דבר ה' כל אנשי יהודה הנכנסים בשערים האלה כדי להשתחוות לה'.
\v 3 כך אמר ה' צבאות אלוהי ישראל: "תַקנו את דרכיכם ומעשיכם, ואתן לכם לשכון במקום הזה.
\v 4 אל תבטחו בדברי השקר, 'היכל ה', היכל ה', זהו היכל ה'!'.
\v 5 אם תתקנו את דרכיכם ואת מעשיכם, תשפטו בצדק בין אנשים,
\v 6 לא תנצלו תושבים זרים, יתומים ואלמנות, לא תהרגו חפים מפשע במקום הזה ולא תלכו אחרי אלוהים אחרים שמביאים עליכם אסונות,
\v 7 אתן לכם לשכון עד סוף הימים במקום הזה, בארץ שנתתי לאבותיכם מימי קדם.
\v 8 אתם בוטחים בדברי שקר שאינם מועילים.
\v 9 איך אתם מעזים לגנוב, לרצוח, לנאוף, להישבע שבועות שקר, להקריב קרבנות לבעל וללכת אחרי אלוהים אחרים שלא הכרתם,
\v 10 ואז לבוא, לעמוד לפניי, בבית הזה שנקרא על שמי, ולומר, 'ניצלנו כדי לעשות את כל המעשים המתועבים האלה?'.
\v 11 האם הבית הזה, שנקרא על שמי, הפך בעיניכם למערת פושעים?! הרי אני רואה זאת"'", אמר ה'.

\p
\v 12 "לכו אל המשכן שלי בשילֹה, שם שכנתי בעבר, וראו מה עשיתי לו בגלל רשעות עמי ישראל.
\v 13 כעת, כיוון שעשיתם את כל המעשים האלה", אמר ה', "כיוון שדיברתי אליכם מהבוקר שוב ושוב ולא שמעתם, קראתי לכם ולא עניתם,
\v 14 אעשה לבית שנקרא על שמי, שבו אתם בוטחים, ולמקום שנתתי לכם ולאבותיכם, כפי שעשיתי לשילה.
\v 15 אגרש אתכם מפניי כפי שגירשתי את כל בני עמכם, את כל צאצאי אפרים".

\p
\v 16 "ואתה, אל תתפלל בעד העם הזה ואל תתחנן ותזעק למענם ואל תפנה אליי בעדם כי אינני מקשיב לך.
\v 17 האם אינך רואה מה הם עושים בערי יהודה וברחובות ירושלים?
\v 18 הבנים אוספים עצים והאבות מבעירים את האש, הנשים לשות בצק כדי לעשות עוגות למלכת השמים. הם מקריבים קרבנות יין לאלוהים אחרים ומכעיסים אותי!
\v 19 האם אותי הם מכעיסים?", אמר ה', "הרי הם עושים זאת לעצמם ומביאים על עצמם בושה".

\p
\v 20 כך אמר אדוני ה': "כעסי וזעמי יישָפכו על המקום הזה, על בני האדם, על הבהמות, על העצים ועל היבול. זעמי יבער ולא יכבה".

\p
\v 21 כך אמר ה' צבאות אלוהי ישראל: "הוסיפו את קרבנות העולה שלכם לזבחים שלכם ואִכלו את הבשר
\v 22 כי לא דיברתי אל אבותיכם ולא ציוויתי עליהם בעניין קרבנות עולה וזבחים כשהוצאתי אותם מארץ מצריים.
\v 23 זה הדבר שציוויתי עליהם, 'שִמעו בקולי ואהיה אלוהיכם ואתם תהיו עַמי. נהגו בהתאם למה שציוויתי עליכם כדי שיִיטב לכם'.
\v 24 אבל הם לא שמעו ולא הקשיבו אלא פעלו על פי מחשבותיהם ולבם הקשה והרע, הם פנו לאחור במקום לפנות קדימה.
\v 25 מהיום שיצאו אבותיכם מארץ מצריים ועד היום שלחתי אליכם את כל עבדיי הנביאים כל בוקר, שוב ושוב,
\v 26 אבל לא שמעתם בקולי ולא הקשבתם אלא התעקשתם ועשיתם יותר מעשים רעים משעשו אבותיכם.

\p
\v 27 "אתה תאמר להם את כל הדברים האלה אבל הם לא ישמעו לך, תקרא להם אבל הם לא יענו לך.
\v 28 אמור להם, 'זה העם שלא שמע בקול ה' אלוהיו ולא למד לקח, אין אמת בפיו'".

\p
\v 29 "גלחי את שֵער ראשך והשליכי אותו, ושירי שיר אבל על הגבעות החשופות. ה' דחה ועזב את הדור שהכעיס אותו.
\v 30 בני יהודה עשו את הרע בעיניי", אמר ה'. "הם שמו את האלילים המתועבים שלהם בבית שנקרא על שמי וטימאו אותו.
\v 31 הם בנו מקומות פולחן בתוֹפֶת שבגֵיא בן הִינוֹם כדי לשרוף את בניהם ובנותיהם באש, מעשה שלא ציוויתי ולא עלה על דעתי!".

\p
\v 32 "לכן יבואו ימים", אמר ה', "שלא ידברו עוד על התופת ועל גיא בן הינום, אלא על עמק ההרוגים, ושם ייקָברו המתים מחוסר מקום.
\v 33 גופות העם הזה יהיו מאכל לעופות ולבעלי החיים ולא יהיה מי שיגרש אותם.
\v 34 אשים סוף לקולות הששון והשמחה ולקולות החתן והכלה בערי יהודה וברחובות ירושלים, כי הארץ תיחרב".

\p
\c 8
\cp ח
\v 1 "באותו זמן", אמר ה', "יוציאו את עצמות מלכי יהודה ואת עצמות שריהם ואת עצמות הכוהנים ואת עצמות הנביאים ואת עצמות תושבי ירושלים מקבריהם,
\v 2 ויפזרו אותן לפני השמש, הירח והכוכבים שאותם אהבו ועבדו ושאחריהם הלכו, שאליהם פנו ולהם השתחוו. העצמות שלהם לא יֵיאספו ולא ייקָברו אלא יהפכו לזבל על פני האדמה.
\v 3 כל הנשארים מהעם הרע הזה יעדיפו למות ולא לחיות. כך יקרה לנשארים בכל המקומות שבהם אפזר אותם", אמר ה' צבאות.

\s1 איש אינו מתחרט על מעשיו הרעים

\p
\v 4 אמור להם: "כך אמר ה', 'האם מי שנופל אינו קם? האם מי שמורד אינו מתחרט?
\v 5 מדוע העם הזה מורד וירושלים מורדת מרד נצחי? מדוע הם מחזיקים בתרמית ומסרבים לשוב?'".

\p
\v 6 הקשבתי ושמעתי, הם אינם דוברים אמת. איש אינו מתחרט על מעשיו הרעים ושואל: "מה עשיתי?!". כל אחד רץ למרד, כמו סוס שדוהר למלחמה.
\v 7 אפילו החסידה בשמים מכירה את הזמנים הקבועים שלה, התוֹר, הסִיס והעָגוּר מקפידים להופיע בזמנם הקבוע, אבל עמי אינו מכיר את חוקי ה'.
\v 8 איך אתם אומרים: "אנחנו חכמים ותורת ה' אתנו"? העט של מעתיקי התורה משקר, מעוות את התורה.
\v 9 החכמים יושפלו, יפחדו ויילָקחו בשבי. הם דחו את דבר ה' וחכמתם היא טיפשות.

\p
\v 10 "לכן אֶתן את הנשים שלהם לאחרים ואת השדות שלהם לכובשים כי כולם, מהצעיר ועד המבוגר, רודפים כסף. כולם, מנביא ועד כוהן, נוהגים במִרמה.
\v 11 הם מרפאים בקלות את הפצע של עמי כשהם אומרים, 'יהיה שלום, יהיה שלום', אבל אין שלום.

\p
\v 12 "האם התביישו כי עשו מעשים מתועבים? הם כלל לא התביישו! גם לא ידעו להיות נבוכים! לכן יֵיהרגו עם הנהרגים, הם ימותו כשיבוא עונשם", אמר ה'.

\p
\v 13 "אביא עליהם סוף", אמר ה'. "לא יהיו ענבים בגפן ולא יהיו תאנים בעץ התאנה, העלים יִיבלו, ומה שנתתי להם יעבור לאחרים".

\p
\v 14 למה אנחנו יושבים? בואו, התאספו אל הערים המבוצרות ונושמד שם כי ה' אלוהינו משמיד אותנו! הוא משקה אותנו מים מורעלים כי חטאנו לה'.
\v 15 קיווינו שיהיה שלום  ואין טוב, לזמן שיבוא מרפא ובמקומו באה אימה.
\v 16 מִדָן נשמעות נחירות סוסי האויב, כל הארץ רועדת מצהלת סוסיו החזקים. הם יבואו וישמידו את הארץ ואת כל מה שיש בה, את הערים ואת תושביהן.

\p
\v 17 "אני עומד לשלֵח בכם נחשים ארסיים ששום מילת קסם לא תעצור אותם והם יכישו אתכם", אמר ה'.

\p
\v 18 אני מנסה להתגבר על הצער שלי, לבי כואב.
\v 19 זעקת עמי נשמעת מארץ רחוקה. האם ה' אינו בציון? האם המלך שלה אינו שם? מדוע הכעיסו אותי עם הפסלים שלהם, עם האלילים העלובים של העמים הזרים?
\v 20 עבר הקציר, חלף הקיץ, ואנחנו לא נושענו.
\v 21 נשברתי! נעצבתי! אימה אחזה בי בגלל החורבן של עמי.
\v 22 האם אין תרופה בגלעד? האם אין שם רופא? מדוע לא נרפא פצעו של עמי?
\v 23 הלוואי שראשי היה מעיין מים ועיניי היו מעיין דמעות כדי שאבכה יום ולילה על המתים מבני עמי.

\s1 חבורת בוגדים

\p
\c 9
\cp ט
\v 1 "הלוואי שהיה לי מקום לינה במדבר! הייתי עוזב את בני עמי ומתרחק מהם כי כולם נואפים, חבורת בוגדים.
\v 2 הם מכינים את לשונם לדברי שקר כמו שמכינים קשת, הם לא השתלטו על הארץ כדי לנהוג ביושר אלא הולכים מרוע לרוע ואותי אינם מכירים", אמר ה'.

\p
\v 3 "היזהרו זה מזה, אל תבטחו בשום אח כי כל אח מְרַמֶה, כל חבר מפיץ שמועות!
\v 4 הם מרמים זה את זה ואינם מדברים אמת. הם הרגילו את לשונם לדבר שקרים, עיוותו את דרכם לגמרי.
\v 5 אתה מוקף מִרמה, בגלל המרמה הם מסרבים להכיר אותי", אמר ה'.

\p
\v 6 לכן כך אמר ה' צבאות: "אצרוף ואבחן אותם. איך ייתכן שאנהג אחרת בבני עמי?
\v 7 לשונם היא חץ מחודד. הם מדברים דברי מרמה. בפיו מדבר אדם עם חברו על שלום, ובלבו מתכנן לפגוע בו.
\v 8 האם על מעשים אלה לא אעניש אותם?", אמר ה', "האם בעם כזה לא אנקום?!".

\p
\v 9 על ההרים אשמיע קול בכי ויללה, ועל שדות המרעה במדבר אשיר שירי אבל, כי הם נשרפו ואיש אינו עובר בהם, קול העדרים אינו נשמע, העופות ובעלי החיים ברחו והלכו.

\p
\v 10 "אהפוך את ירושלים לגלי אבנים, למשכן של תנים, ואת ערי יהודה אהפוך לשממה, לא יישאר בהן תושב".

\p
\v 11 מי האיש החכם שיבין זאת ושה' דיבר אליו? שיאמר למה נהרסה הארץ, נשרפה, הפכה למדבר שאיש אינו עובר בו.
\v 12 ה' אמר: "כי עזבו את תורתי שנתתי להם ולא שמעו בקולי ולא נהגו לפיה
\v 13 אלא הלכו אחרי לבם הקשה ואחרי אלילי הבעל שאותם למדו מאבותיהם לעבוד".
\v 14 לכן כך אמר ה' צבאות אלוהי ישראל: "אני עומד להאכיל את בני העם הזה צמח מר ולהשקות אותם מים מורעלים.
\v 15 אפזר אותם בין עמים שהם ואבותיהם לא הכירו ואשלח אויבים להילחם בהם עד שאשמיד אותם".

\p
\v 16 כך אמר ה' צבאות: "שימו לב! קִראו למתאבלות המקצועיות לבוא ושִלחו להביא את החכמות.
\v 17 שימהרו ויבואו להתאבל עלינו עד שיֵרדו מעינינו דמעות, יזלו מהן מים.
\v 18 כי שיר אבל נשמע מציון, 'איך נהרסנו, השפילו אותנו מאוד! אנחנו נאלצים לעזוב את הארץ כי החריבו את בתינו'".

\p
\v 19 נשים, שִמעו את דבר ה', שימו לב לדברים שבפיו כדי שתְלמדו את בנותיכן לבכות וזו את זו לשיר שירי אבל.
\v 20 המוות הגיע עד לחלונות שלנו, נכנס לארמונות שלנו כדי להשמיד כל תינוק מהרחובות ובחורים מהכיכרות.

\p
\v 21 "אמור, 'כך אמר ה': "גופות אדם ייפלו כמו זבל בשדה וכמו אלומה שהקוצר השאיר אחריו, ולא יהיה מי שיאסוף אותן"'".

\p
\v 22 כך אמר ה': "אל יתפאר החכם בחכמתו ואל יתפאר החזק בכוחו. אל יתפאר העשיר בעושרו
\v 23 אלא בזאת יתפאר מי שמתפאר: בכך שהוא מבין ומכיר אותי, שאני ה', עושה חסד, משפט וצדקה בארץ, כי אלה רצויים בעיניי", אמר ה'.

\p
\v 24 "יבואו ימים", אמר ה', "שאעניש את כל הנימולים שיש להם ערלה:
\v 25 את המצרים ואת תושבי יהודה, את תושבי אדום ואת תושבי מואב ואת כל אלה שגרים במדבר ומגלחים את השֵער סביב ראשם, כי כל העמים האלה ערלים וכל עם ישראל ערל בלבו".

\s1 רק ה' הוא אלוהי אמת

\p
\c 10
\cp י
\v 1 שִמעו את הדבר שדיבר עליכם ה', בני משפחת ישראל,
\v 2 כך אמר ה': "את מִנהגי העמים אל תִלמדו ומתופעות בשמים אל תפחדו כמו שהעמים פוחדים מהן,
\v 3 כי מִנהגי העמים חסרי ערך. הם כורתים עץ ביער, פַּסל נותן לו צורה בעזרת גרזן,
\v 4 הם מקשטים אותו בכסף ובזהב, מחזקים אותו במסמרים ופטישים כדי שלא ייפול.
\v 5 האלילים שלהם הם כמו דחלילים בשדה שאינם יכולים לדבר. צריך לשאת אותם כי הם אינם יכולים ללכת. אל תפחדו מהם כי הם אינם יכולים להזיק וגם להיטיב אינם מסוגלים".

\p
\v 6 אין כמוך, ה'! אתה גדול וידוע בגבורתך.
\v 7 מי אינו ירא אותך, מלך העמים?! אותך ראוי לירוא, כי בין כל חכמי העמים ובכל הממלכות שלהם אין כמוך.

\p
\v 8 כולם בּוּרים וטיפשים, תורתם חסרת ערך כי אליליהם עשויים עץ,
\v 9 כסף רקוע המובא מתַרְשִׁישׁ וזהב מאוּפָז. פַּסל וצורף עשו אותם. הם לבושים בגדי פאר כחולים וסגולים, את כולם עשו יוצרים מומחים.
\v 10 אבל ה' הוא אלוהי אמת. הוא אלוהים חיים ומלך נצחי. מכעסו הארץ רועדת ועמים אינם יכולים לשאת את זעמו.

\p
\v 11 כך תאמרו להם:

\p
"האלוהים שלא עשו את השמים ואת הארץ

\p
יֹאבדו מן הארץ ומתחת לשמים האלה".

\p
\v 12 הוא עשה את הארץ בכוחו,

\p
תכנן את העולם בחכמתו, ובתבונתו פרש את השמים.

\p
\v 13 הוא משמיע קול והמים בשמים הומים,

\p
הוא מעלה עננים מקצות הארץ.

\p
הוא יוצר ברקים המלווים את הגשם ומוציא את הרוח ממחסניו.

\p
\v 14 כל בני האדם בּוּרים, כל הצורפים יתביישו בפסלים שעשו כי הפסלים היצוקים שלהם הם שקר, אין בהם חיים.
\v 15 הם חסרי ערך, מעשי מִרמה, הם יושמדו כשיבוא עונשם.
\v 16 לא כזה הוא אלוהי יעקב כי הוא יוצר הכול וישראל הוא העם ששייך לו, ה' צבאות שמו.

\s1 חורבן ושממה

\p
\v 17 אִספי מהארץ את הרכוש שלך, אַת היושבת במצור,
\v 18 כי כך אמר ה': "הפעם אגרש את תושבי הארץ ואביא עליהם מצוקה כדי שיבינו".

\p
\v 19 אוי לי בגלל הפצע שלי, מחלתי קשה מאוד, ואני חשבתי: "זו רק מחלה, אוכל לסבול אותה".
\v 20 אוהלי נהרס וכל החבלים שלו נקרעו, בניי עזבו אותי ואינם. אין עוד מי שיקים את אוהלי, אין מי שימתח את יריעותיו.
\v 21 הרועים בּוּרים ואינם פונים לה', לכן אינם מצליחים וכל הצאן שלהם מתפזר.

\p
\v 22 שמועה הגיעה ורעש גדול נשמע מארץ הצפון, הוא יהפוך את ערי יהודה לשממה, למשכן של תנים.

\p
\v 23 אני יודע, ה', שהאדם אינו קובע את דרכו, הוא אינו יכול לכוון את צעדיו.
\v 24 הענש אותי, ה', אך ברחמים, אל תכעס עליי כדי שלא תשמיד אותי.
\v 25 שפוך את כעסך על העמים שלא הכירו אותך ועל השבטים שאינם מתפללים אליך, כי הם הציקו ליעקב, הציקו לו והשמידו אותו ואת ארצו הפכו לשממה.

\p

\s1 העם הפר את הברית

\p
\c 11
\cp יא
\v 1 זה הדבר שנמסר לירמיהו מה':
\v 2 "שמע את דברי הברית הזאת וחזור עליהם בפני אנשי יהודה ותושבי ירושלים.
\v 3 אמור להם שכך אמר אלוהי ישראל, 'קללה תבוא על האיש שלא יקיים את דברי הברית הזאת
\v 4 שמסרתי לאבותיכם כאשר הוצאתי אותם מארץ מצריים, מהתנור הבוער. אמרתי לכם אז: "שִמעו בקולי וקיימו את דבריי בהתאם לכל מה שציוויתי עליכם, אז תהיו עמי ואני אהיה אלוהיכם.
\v 5 אקיים את השבועה שנשבעתי לאבותיכם, לתת להם ארץ שופעת חלב ודבש", כפי שיש לכם היום'". השבתי: "אמן, ה'!".

\p
\v 6 ה' אמר לי: "הכרז את כל הדברים האלה בערי יהודה וברחובות ירושלים, 'שִמעו את דברי הברית הזאת וקיימו אותם
\v 7 כי הזהרתי את אבותיכם שוב ושוב מהיום שהעליתי אותם מארץ מצריים ועד היום, ואמרתי: "שִמעו בקולי".
\v 8 אבל הם לא שמעו ולא הקשיבו אלא פעלו על פי לבם הקשה והרע. הבאתי עליהם את כל עונשי הברית שציוויתי עליהם לקיים, והם לא קיימו אותה'".

\p
\v 9 ה' אמר לי: "מרד התגלה בין אנשי יהודה ותושבי ירושלים.
\v 10 הם חזרו על חטאי אבותיהם הראשונים שסירבו לשמוע את דבריי, והם הלכו אחרי אלוהים אחרים ועבדו אותם. משפחת ישראל ומשפחת יהודה הפרו את הברית שלי, זו שכָּרתי עם אבותיהם.
\v 11 לכן כך אמר ה', 'אביא עליהם צרה שלא יוכלו להינצל ממנה. הם יזעקו אליי ולא אקשיב להם.
\v 12 תושבי ערי יהודה וירושלים ילכו ויזעקו בעת צרתם אל האלוהים שהם מקריבים להם קרבנות אבל אלו לא יושיעו אותם כלל'.
\v 13 מספר אלוהיך שווה למספר עריך, יהודה! מספר המזבחות שהקמתם לבוֹשֶת, כדי להקריב קרבנות לבעל, שווה למספר הרחובות בירושלים!".

\p
\v 14 "ואתה, אל תתפלל בעד העם הזה ואל תשמיע זעקה ותפילה למען בניו כי לא אקשיב כאשר יזעקו אליי בגלל צרתם".

\p
\v 15 "מה יש לאהובתי לעשות בביתי כשהיא עושה הרבה מעשים רעים? האם הקרבנות שאת מקדישה ימנעו את האסון? כשאַת עושה מעשים רעים אַת שמחה.
\v 16 ה' אמר שאת עץ זית יפה ורענן שפרותיו טובים. ברעש גדול יצית אותו ה' באש וענפיו יישָברו.
\v 17 ה' צבאות, שנטע אותך, החליט להביא עלייך אסון כיוון שמשפחת ישראל ומשפחת יהודה הכעיסו אותי במעשיהם הרעים, הם הקריבו קרבנות לבעל".

\s1 תכניות נגד ירמיהו

\p
 
\v 18 ה' גילה לי וכך ידעתי, הוא הראה לי את מחשבותיהם.
\v 19 הייתי כמו כבש מאולף המובל לשחיטה, לא ידעתי שחשבו עליי מחשבות: "נהרוס את העץ ואת פרותיו ונכרות אותו מארץ החיים ושמו לא ייזכר עוד".
\v 20 אבל ה' צבאות, השופט בצדק, הבוחן את הלב ואת המחשבות הנסתרות ביותר, הַרְאֵה לי את נקמתך בהם, כי לפניך הצגתי את טענותיי.

\p
\v 21 לכן כך אמר ה' על תושבי עֲנָתוֹת שרוצים להרוג אותך, שאומרים: "אל תנבא בשם ה' ולא נהרוג אותך".
\v 22 ה' צבאות אמר: "אעניש אותם. הבחורים ימותו במלחמה ובניהם ובנותיהם ימותו ברעב
\v 23 ולא תישאר מהם שארית. אביא אסון על אנשי ענתות, השנה אביא עליהם את עונשם".

\s1 טענות ירמיהו

\p
\c 12
\cp יב
\v 1 אתה צדיק, ה', מכדי שאטען נגדך, ובכל זאת אני בא אליך בטענות:

\p
מדוע הרשעים מצליחים והבוגדים חיים בשלווה?

\p
\v 2 נטעת אותם, הם הִכו שורשים, התפשטו ונתנו פרי.

\p
הם מדברים עליך הרבה אבל חושבים עליך מעט.

\p
\v 3 ואתה, ה', מכיר אותי. אתה רואה אותי ובוחן מה יש בלבי כלפיך.

\p
עקור אותם כמו שעוקרים צאן שמובל לשחיטה! הכן אותם ליום ההריגה!

\p
\v 4 עד מתי תתאבל הארץ וצמחיית כל השדות תתייבש?!

\p
בגלל רעת תושביה בא הסוף על כל בעלי החיים והעופות.

\p
תושביה אומרים: "הוא אינו רואה את מה שצפוי לנו".

\s1 תשובת ה'

\p
\v 5 "הִתחריתָ בהולכי רגל והם עִייפו אותך - איך תתחרה בסוסים?! בארץ שלֵווה אתה חש ביטחון - אבל מה תעשה בצמחייה הסבוכה שלאורך הירדן?
\v 6 אפילו אחיך ובני משפחתך בגדו בך, אפילו הם הרימו קול זעקה נגדך. אל תאמין להם אם יאמרו לך דברים טובים!".

\p
\v 7 "אעזוב את ביתי,

\p
אפקיר את נחלתי,

\p
אתן את אהובת נפשי בידי אויביה.

\p
\v 8 נחלתי הייתה בעיניי כמו אריה ביער.

\p
היא שואגת עליי, לכן אני שונא אותה.

\p
\v 9 האם נחלתי היא עוף טורף צבעוני שעופות טורפים מתנפלים עליה מסביב?

\p
לכו אִספו את כל בעלי החיים והזמינו אותם לאכול.

\p
\v 10 "רועים רבים יהרסו את הכרם שלי, ירמסו את השדה שלי, יהפכו את השדה האהוב עליי למדבר שומם.
\v 11 הם יהפכו אותו לשממה, והשממה תתאבל לפניי, כל הארץ תהיה שוממה כי לאיש לא אכפת.
\v 12 שודדים יופיעו על כל הגבעות החשופות במדבר כי חרב ה' תהרוג את התושבים מקצה הארץ עד קצה הארץ. לא יהיה שלום לשום יצור חי.
\v 13 הם יזרעו חיטה ויקצרו קוצים, יעבדו קשה עד שיהיו חולים, אבל לא תהיה תועלת למאמציהם. הם יתאכזבו מיבול שדותיהם בגלל כעסו של ה'".

\p
\v 14 כך אמר ה': "את כל שכניי הרעים, שפגעו בנחלה שנתתי לעמי ישראל, אעקור מארצם, ואת משפחת יהודה אוציא מתוכם.
\v 15 ואחרי שאוציא אותם, אשוב לרחם עליהם ואשיב כל אחד מהם לנחלתו וכל אחד מהם לארצו.
\v 16 אם הם יִלמדו היטב את מנהגי עמי, אם יישָבעו בי כפי שלימדו את עמי להישבע בבעל, הם יהיו חלק מעמי.
\v 17 אבל אם עַם כלשהו לא ישמע בקולי, אעקור ואשמיד אותו", אמר ה'.

\s1 חגורת הפשתן

\p
\c 13
\cp יג
\v 1 כך אמר לי ה': "לך וקנה חגורת פשתן וקשור אותה למותניך. אל תרטיב אותה במים".
\v 2 קניתי את החגורה כפי שאמר לי ה', וקשרתי אותה למותניי.
\v 3 ה' דיבר אליי שנית ואמר:
\v 4 "קח את החגורה שקנית וקשרת למותניך, ולך לפְרָת. טמון אותה שם בחריץ שבסלע".
\v 5 הלכתי וטמנתי אותה בפְרת כפי שציווה עליי ה'.
\v 6 אחרי ימים רבים אמר לי ה': "לך לפרת וקח משם את החגורה שציוויתי עליך לטמון שם".
\v 7 הלכתי לפרת, חפרתי ולקחתי את החגורה מהמקום שבו טמנתי אותה. ראיתי שהחגורה נהרסה ושלא ניתן לעשות בה שימוש כלשהו.

\p
\v 8 ה' אמר לי:
\v 9 "כך אמר ה', 'ככה אהרוס את גאוות יהודה ואת גאוותה הגדולה של ירושלים.
\v 10 בני העם הרע הזה, המסרבים לשמוע את דבריי, הפועלים על פי לבם הקשה והרע, ההולכים אחרי אלוהים אחרים ועובדים ומשתחווים להם, יהיו כמו החגורה הזאת שלא ניתן לעשות בה שימוש.
\v 11 כפי שחגורה צמודה למותני אדם, כך הצמדתי אליי את כל משפחת ישראל ואת כל משפחת יהודה', אמר ה', 'כדי שיהיו לי לעם, יכבדו, יהללו ויפארו אותי. אבל הם לא שמעו'.

\p
\v 12 "אמור להם את הדבר הזה, 'כך אמר ה' אלוהי ישראל: "בכל כלי ממלאים יין"'. הם יאמרו לך, 'האם איננו יודעים שבכל כלי ממלאים יין?!'.
\v 13 אמור להם שכך אמר ה', 'אמלא את כל תושבי הארץ הזאת שיכרון, את המלכים משושלת דוד ואת הכוהנים והנביאים ואת כל תושבי ירושלים.
\v 14 אנפץ אותם זה בזה, אבות בבנים. לא ארחם ולא אסלח ולא אוותר אלא אשמיד אותם'", אמר ה'.

\s1 סכנת השבי

\p
\v 15 שִמעו והקשיבו, אל תתגאו, כי ה' דיבר.

\p
\v 16 תנו לה' אלוהיכם כבוד לפני שיחשיך

\p
ולפני שיִיתָקלו רגליכם בהרים החשוכים.

\p
אחרת תקוו לאור וה' יהפוך אותו לאפֵלה, ישנֶה אותו לערפל.

\p
\v 17 אם לא תקשיבו לנבואתי אבכה בסתר בגלל גאוותכם,

\p
אזיל דמעות ועיניי יזלגו דמעות כי העדר של ה' ייפול בשבי.

\p
\v 18 "אמור למלך ולאם המלך, 'שְבו על הקרקע כי הכתר המפואר שלכם יילקח מעל ראשיכם.
\v 19 ערי הנגב יהיו סגורות ולא יהיה מי שיפתח אותן. יהודה כולה תוּגלה, תוגלה בשלמות.

\p
\v 20 "'הביטי וראי את הבאים מצפון. איפה העדר שניתן לך, הצאן שהתפארת בו?
\v 21 מה תאמרי כשיפקיד ה' את ידידייך, את אלה שלימדת, לשלוט עלייך? הרי יתקפו אותך יסורים כמו של אישה יולדת.
\v 22 ואם תאמרי בלבך: "למה כל זה קרה לי?", בגלל חטאייך הורמו שולי בגדך, רגלייך נחשפו באלימות.

\p
\v 23 "'האם כושי יכול לשנות את צבע עורו או נמר את הכתמים שלו? כך תוכלו גם אתם, הרגילים לרע, לעשות טוב.
\v 24 אפזר אתכם כמו שקש מתפזר ברוח מדבר.

\p
\v 25 "'זה גורלך, מה שמגיע לך ממני', אמר ה', 'כי שכחת אותי ובטחת בשקר.
\v 26 בתגובה הרמתי על פנייך את שולי בגדך והאברים שלך נחשפו.
\v 27 ראיתי את מעשייך המתועבים, הניאופים שלך, קריאות התאווה שלך ומעשי הזנות הטמאים שלך על הגבעות בשדה. אוי לך, ירושלים! עד מתי לא תיטהרי?!'".

\s1 בצורת

\p
\c 14
\cp יד
\v 1 זה דבר ה' שנמסר לירמיהו בעניין תקופות הבצורת:

\p
\v 2 "יהודה מתאבלת ועריה אומללות,

\p
התושבים יושבים על הארץ לְאוֹת אבל וזעקת ירושלים נשמעת.

\p
\v 3 בעלי הצאן שלחו את הרועים הצעירים להביא מים.

\p
הרועים הלכו אל הבורות ולא מצאו מים.

\p
הם שבו כשהכלים שלהם ריקים, מאוכזבים, נבוכים וראשיהם מכוסים.

\p
\v 4 האדמה נסדקה כי לא ירד גשם על הארץ,

\p
לכן התאכזבו האיכרים וכיסו את ראשיהם.

\p
\v 5 אפילו האיילה המליטה בשדה ועזבה את גוריה כי לא היה עשב.

\p
\v 6 חמורי בר עמדו על גבעות חשופות, שאפו אוויר כמו תנים,

\p
הם ציפו לשווא כי לא היה עשב".

\p
\v 7 אם חטאינו העידו נגדנו, ה', פְּעל למען כבודך כי מעשינו הרעים רבים.

\p
לך חטאנו.

\p
\v 8 תקוות ישראל, המושיע אותו בשעת צרה,

\p
למה תהיה כמו תושב זר בארץ וכמו אורח שסטה מדרכו כדי ללון אצלנו?

\p
\v 9 למה תהיה כמו איש מבולבל, כמו גיבור שאינו יכול להושיע?

\p
אתה שוכן בינינו, ה', ואנחנו שייכים לך!

\p
אל תעזוב אותנו.

\p
\v 10 כך אמר ה' על העם הזה: "הם אהבו לנדוד ולא נמנעו מללכת, לכן לא רצה בהם ה', עכשיו הוא יזכור את הפשע שלהם ויעניש אותם על חטאיהם".

\p
\v 11 ה' אמר לי: "אל תתפלל שיִיטב לו, לעם הזה.
\v 12 כשהם צמים איני מקשיב לזעקתם, וכשהם מעלים קרבנות עולה ומִנחה איני רוצה בהם. במלחמות, ברעב ובמגֵפות אשמיד אותם".

\p
\v 13 אמרתי: "אוי אדוני ה'! הנביאים אומרים להם, 'לא תראו מלחמה ורעב לא יבוא עליכם. שלום אמיתי אתן לכם במקום הזה'".

\p
\v 14 ה' השיב לי: "הנביאים מנבאים בשמי נבואות שקר. לא שלחתי אותם ולא ציוויתי עליהם ולא דיברתי אליהם. הם מנבאים לכם נבואות שקר, כישופים, דברי שווא ומִרמה שיוצאים מלבם".

\p
\v 15 לכן כך אמר ה' על הנביאים: "הנביאים המנבאים בשמי ואני לא שלחתי אותם, האומרים שמלחמות ורעב לא יהיו בארץ הזאת, ימותו בעצמם במלחמות וברעב.
\v 16 בני העם שהם מנבאים להם יושלכו ברחובות ירושלים בגלל הרעב והמלחמות ולא יהיה מי שיקבור אותם - אותם, את הנשים שלהם ואת הבנים והבנות שלהם! אביא עליהם את האסון שמגיע להם.

\p
\v 17 "אמור להם את הדבר הזה,

\p
'עיניי יזילו דמעות לילה ויום ולא יפסיקו,

\p
כי אסון גדול יקרה לעמי, מכה קשה מאוד.

\p
\v 18 אם אצא לשדה, אמצא הרוגי מלחמה!

\p
אם אכנס לעיר, אמצא מחלות שהן תוצאה של הרעב!

\p
כי גם הנביא וגם הכוהן יסתובבו בארץ שאינם מכירים'".

\s1 העם פונה לה'

\p
\v 19 האם דחית מעליך את יהודה, האם השלכת את ציון?

\p
מדוע אתה מכה אותנו בלי הפסקה?

\p
אנחנו מקווים לשלום ואין טוב, לזמן שיבוא מרפא ובמקומו באה אימה.

\p
\v 20 אנחנו מכירים ברשעותנו, ה', ובפשעי אבותינו, בכך שחטאנו לך.

\p
\v 21 למען שמך אל תבַזה את כיסא כבודך, אל תביא עליו בושה.

\p
זכור, אל תפר את בריתך אתנו.

\p
\v 22 האם יש בין האלילים העלובים של העמים אליל שיכול להוריד גשם?

\p
האם השמים נותנים גשמים מעצמם?

\p
הלוא אתה ה' אלוהינו,

\p
בך אנחנו בוטחים כי אתה עושה את כל הדברים האלה.

\s1 ה' משיב לעם

\p
\c 15
\cp טו
\v 1 ה' אמר לי: "אפילו אם משה ושמואל יעמדו לפניי, לא ארצה בעם הזה! גרש אותם מפניי.
\v 2 ואם יאמרו לך, 'לאן נלך?', אמור להם שכך אמר ה', 'מי שנידון למוות-למוות, מי שנידון למות במלחמה-למות במלחמה, מי שנידון לרעב-לרעב, ומי שנידון ליפול בשבי-לשבי'.
\v 3 אביא עליהם ארבעה סוגי עונשים", אמר ה'. "את המלחמה כדי להרוג, את הכלבים כדי לטרוף, את העופות ואת בעלי החיים כדי לאכול ולהשמיד.
\v 4 בגלל מה שמנשה בן יחזקיהו מלך יהודה עשה בירושלים, אגרום לכך שכל ממלכות הארץ יזדעזעו מהם".

\p
\v 5 "מי ירחם עלייך, ירושלים, ומי יניד עליך ראש בצער?

\p
מי יתעניין בשלומך?

\p
\v 6 את עזבת אותי", אמר ה', "ופנית לאחור!

\p
אעניש ואשמיד אותך, עייפתי מלחזור בי.

\p
\v 7 אפזר אותם מעבר לגבולות הארץ כמו שמפזרים תבואה בקלשון.

\p
אמית ואשמיד את בני עמי, שלא שבו מדרכיהם.

\p
\v 8 אלמנותיהם יהיו רבות מחול הים.

\p
 אביא שודדים באמצע היום על האמהות של הבחורים.

\p
אפיל עליהן פתאום כאב ופחד.

\p
\v 9 אומללה האם שתלד שבעה בנים! היא תהיה מיואשת.

\p
בעיניה תשקע השמש בשעות היום, היא תימלא בושה וחרפה.

\p
את אלה שיישארו אהרוג במלחמה בידי אויביהם", אמר ה'.

\s1 מצוקת הנביא

\p
\v 10 אוי לי, אמי, על שהולדת אותי,

\p
איש שמתווכח עם כולם ובא בטענות נגד כל תושבי הארץ.

\p
איש אינו חייב לי דבר ואני איני חייב דבר לאיש,

\p
בכל זאת כולם מקללים אותי!

\p
\v 11 ה' אמר: "האם לא שמרתי עליך לטובתך?

\p
האם לא הגנתי עליך כשבא אסון, כשבאה צרה מהאויב?

\p
\v 12 האם אפשר לשבור ברזל - ברזל שבא מהצפון - או אָרָד?

\p
\v 13 את רכושך ואת אוצרותיך אתן שלל, בלי תמורה,

\p
בגלל כל חטאיך ברחבי ארצך.

\p
\v 14 אמסור אותך לאויביך בארץ שאינך מכיר כי אש בוערת בי,

\p
נגדך היא בוערת".

\p
\v 15 אתה יודע, ה'. זכור אותי לטובה ונקום ברודפיי.

\p
אל תתעכב! פעל למעני.

\p
זכור שבגללך אני מטרה לעלבונות.

\p
\v 16 מצאתי את דבריך ואכלתי אותם,

\p
דברך מילא אותי ששון ואת לבי שמחה

\p
כי אני שייך לך, ה' אלוהי צבאות.

\p
\v 17 לא ישבתי בחברת צוחקים ולא צחקתי אתם.

\p
בגלל התפקיד שהטלת עליי ישבתי לבדי כי מילאת את לבי כעס.

\p
\v 18 למה נמשך כאבי לנצח והמחלה שלי כל כך קשה שהיא מסרבת להירפא?

\p
אל תהיה לי כמו נחל אכזב, כמו זרם מים שפסק!

\p
\v 19 ה' ענה לי: "אם תשוב, אקבל אותך ותוכל לשרת אותי, ואם תוציא את הטוב מהרע, תדבר בשמי. הם ישובו אליך ואתה לא תשוב אליהם.
\v 20 אגרום לך לעמוד מול העם הזה כמו חומת אָרָד חזקה. הם יילחמו בך ולא יגברו עליך כי אני אתך להושיע ולהציל אותך", אמר ה'.
\v 21 "אציל אותך מידי אנשים רעים ואשחרר אותך מידי אנשים אכזריים".

\s1 אסון כבד

\p
\c 16
\cp טז
\v 1 ה' אמר לי:
\v 2 "אל תיקח לך אישה ואל תוליד בנים ובנות במקום הזה",
\v 3 כי כך אמר ה' על הבנים ועל הבנות הנולדים במקום הזה, על האמהות היולדות אותם ועל האבות המולידים אותם בארץ הזאת:
\v 4 "הם ימותו ממחלות שגורמות מוות. לא יתאבלו עליהם ולא יקברו אותם. הם יהיו כמו זבל על האדמה. הם יושמדו במלחמות וברעב וגופותיהם יהיו מאכל לעופות ולבעלי החיים".

\p
\v 5 כך אמר ה': "אל תלך לבית האבל ואל תלך להתאבל ואל תניד עליהם ראש בצער, כי לקחתי מהעם הזה את שלומי", אמר ה', "את החסד ואת הרחמים.
\v 6 הבוגרים והצעירים ימותו בארץ הזאת. לא יקברו אותם, לא יתאבלו עליהם, לא ישרטו את הגוף ולא יגלחו את הראש לאות אבל עליהם.
\v 7 לא יפרסו לחם כדי לנחם את המתאבל על המת, ולא ייתנו לו משקה ניחומים על מות אביו ואימו.
\v 8 גם לבתֵי השמחות אל תלך, לשבת שם, לאכול ולשתות".

\p
\v 9 כך אמר ה' צבאות אלוהי ישראל: "במקום הזה, לעיניכם ובזמנכם, אשים סוף לקולות הששון והשמחה ולקולות החתן והכלה.
\v 10 כאשר תגיד לעם הזה את כל הדברים האלה, והם ישאלו אותך, 'למה אמר ה' עלינו את כל הדברים הרעים האלה? מה החטא שחטאנו לה' אלוהינו?'.
\v 11 ענֵה להם שה' אמר, 'אבותיכם עזבו אותי, הלכו אחרי אלוהים אחרים, עבדו אותם והשתחוו להם. הם עזבו אותי ולא שמרו את תורתי,
\v 12 ואתם עושים מעשים רעים מאלה שעשו אבותיכם, הולכים אחרי לבכם הקשה והרע ומסרבים להקשיב לי.
\v 13 אשליך אתכם מהארץ הזאת אל ארץ שאתם ואבותיכם אינכם מכירים, ושם תעבדו אלוהים אחרים יום ולילה כי לא ארחם עליכם!'".

\p
\v 14 "לכן יבואו ימים", אמר ה', "שלא יֵאמר עוד, 'אני נשבע בה' שהעלה את בני ישראל מארץ מצריים',
\v 15 אלא 'אני נשבע בה' שהעלה את בני ישראל מארץ הצפון ומכל הארצות שבהן פיזר אותם'. אשיב אותם אל אדמתם, אל הארץ שנתתי לאבותיהם.

\p
\v 16 "אשלח דייגים רבים שידוגו אותם", אמר ה'. "אחר כך אשלח ציידים רבים שיצודו אותם מעל כל הר, מעל כל גבעה ומחריצי הסלעים.
\v 17 כי אני מסתכל על כל מעשיהם, הם אינם נסתרים ממני וחטאם אינו נסתר מעיניי.
\v 18 אשלם להם מהר על חטאם החוזר שוב ושוב, על שהם מחללים את ארצי וממלאים את נחלתי בטומאת אליליהם ובמעשיהם המתועבים".

\p
\v 19 ה' כוחי ומבצרי,

\p
אליו אני בורח בשעת צרה.

\p
עמים יבואו אליך מקצות הארץ ויאמרו:

\p
"אכן אבותינו ירשו שקר, אלילים עלובים שאינם יכולים להועיל".

\p
\v 20 האם אדם יעשה לעצמו אלוהים?

\p
אלה אינם אלוהים!

\p
\v 21 "אַראה להם הפעם, אראה להם את הכוח והעצמה שלי והם יֵדעו ששמי ה'".

\s1 חטאי יהודה

\p
\c 17
\cp יז
\v 1 "חטאי בני יהודה כתובים בעט ברזל, חרוטים בכלי חד מאבן, חקוקים על לבם ועל קרנות המזבחות שלהם.
\v 2 כמו שהם זוכרים את בניהם, כך הם זוכרים את המזבחות שלהם ואת סמלי האלילה אֲשֵׁרָה שליד כל עץ רענן על הגבעות הגבוהות.

\p
\v 3 "תושבי ההר שלי, אגרום לכך שעושרכם, כל רכושכם ומקומות הפולחן שלכם יילקחו שלל בגלל חטאיכם בכל ארצכם!
\v 4 באשמתכם תאבדו את הנחלה שנתתי לכם, אשעבד אתכם לאויביכם בארץ שאינכם מכירים כי הבערתם בי אש שתבער לעולם".

\p
\v 5 כך אמר ה': "קללה תבוא על הגבר שבוטח באדם, שבוטח בעזרה מבני אדם אבל לבו מתרחק מה'.
\v 6 הוא יהיה כמו ערער במדבר ולא יראה כשיבוא טוב. הוא ישכון בחום המדבר, בארץ ספוגה מלח שאינה מיושבת.

\p
\v 7 "ברכה תבוא על הגבר שבוטח בה' ושה' הוא מקור הביטחון שלו.
\v 8 הוא יהיה כמו עץ שתול על יד מים, השולח את שורשיו לנחל. הוא לא יחשוש כשיבוא חום, עליו יהיו רעננים, בשנת בצורת הוא לא ידאג ולא יפסיק לעשות פרי.

\p
\v 9 "הלב מעוּות יותר מכל דבר אחר. אין לו מרפא. מי יבין אותו?

\p
\v 10 אני, ה', חוקר את הלב ובוחן את המחשבות הנסתרות ביותר

\p
כדי לגמול לכל איש על התנהגותו, בהתאם למעשיו".

\p
\v 11 הקורא דוגר אבל הגוזלים אינם בוקעים.

\p
כך, באמצע החיים, ייעלם עושרו של אדם שמתעשר במִרמה

\p
ובסופו של דבר יתגלה שהוא טיפש.

\p
\v 12 מקום מקדשנו הוא כיסא כבוד מרומם מימי בראשית.

\p
\v 13 ה', תקוות ישראל, כל העוזבים אותך יתביישו,

\p
אלה שמתרחקים ממך יישָכחו

\p
כי הם עזבו את מקור המים החיים - את ה'.

\p
\v 14 ה', רפא אותי ואירפא. הושע אותי ואיוושע, כי אותך אני מהלל.

\p
\v 15 הם אומרים לי: "איפה דבר ה'? שיתקיים!".

\p
\v 16 לא ברחתי מפניך ומתפקיד הנביא

\p
ולא רציתי שיבוא האסון שאי אפשר להימלט ממנו.

\p
אתה יודע כל מה שיצא מפי כי דיברתי לפניך.

\p
\v 17 אל תפגע בי, אתה המחסה שלי ביום צרה.

\p
\v 18 שיתביישו רודפיי אבל אני לא אתבייש,

\p
שיפחדו הם אבל אני לא אפחד.

\p
הבֵא עליהם יום צרה ואסון כפול.

\s1 השבת

\p
\v 19 כך אמר לי ה': "לך ועמוֹד בשער בני העם שבו נכנסים ויוצאים מלכי יהודה, ובכל שערי ירושלים.
\v 20 אמור להם, 'שִמעו את דבר ה', מלכי יהודה וכל תושבי יהודה וירושלים הנכנסים בשערים האלה.
\v 21 כך אמר ה': "הקפידו לא לשאת משאות ביום השבת ולא להכניס אותם דרך שערי ירושלים.
\v 22 אל תוציאו משאות מבתיכם ואל תעשו שום מלאכה ביום השבת. הקדישו לי את יום השבת כפי שציוויתי על אבותיכם"'".
\v 23 אבל הם לא שמעו ולא הקשיבו אלא סירבו בעקשנות לשמוע וללמוד לקח.

\p
\v 24 "אם תשמעו בקולי", אמר ה', "ולא תכניסו משאות דרך שערי העיר הזאת ביום השבת ותקדשו את יום השבת ולא תעשו בו שום מלאכה,
\v 25 ייכנסו בשערי העיר הזאת מלכים ונסיכים משושלת דוד רכובים על מרכבות וסוסים - הם והשרים שלהם, אנשי יהודה ותושבי ירושלים. העיר הזאת תתקיים לעולם.
\v 26 יבואו אליה מערי יהודה ומסביבות ירושלים, מאזור בנימין, מהשפלה, מאזור ההרים ומהנגב ויביאו לבית ה' קרבנות עולה וזבח, מִנחה ולבונה וקרבנות תודה.
\v 27 אבל אם לא תשמעו בקולי ולא תקדשו את יום השבת ולא תימנעו מלשאת משאות ולהכניס אותם דרך שערי ירושלים ביום השבת, אצית אש בשערי ירושלים שתשרוף את ארמונותיה ולא תכבה".

\s1 כחומר ביד היוצר

\p
\c 18
\cp יח
\v 1 זה הדבר שנמסר לירמיהו מה':
\v 2 "רד לבית היוצר ושם אשמיע לך את דבריי".
\v 3 הלכתי לבית היוצר וראיתי את היוצר עובד על האבניים.
\v 4 כשהתקלקל הכלי שעשה היוצר מחומר  [חימר], הוא עשה ממנו כלי אחר שרצה לעשות.

\p
\v 5 ה' אמר לי:
\v 6 "האם איני יכול לעשות לכם, בני ישראל, כמו שעשה היוצר הזה? אתם בידי כחומר ביד היוצר, בני ישראל.
\v 7 רגע אחד אאיים לעקור, להרוס ולהשמיד עָם או ממלכה,
\v 8 אבל אם ישוב העם הזה מהרעה שבגללה איימתי להעניש אותו, אתחרט על הרעה שהחלטתי לעשות לו.
\v 9 רגע אחד אבטיח לבנות ולנטוע עם או ממלכה,
\v 10 אבל אם יעשה את הרע בעיניי ולא ישמע בקולי, אתחרט על הטובה שהתכוונתי להיטיב אתו.
\v 11 כעת, אמור לאנשי יהודה ולתושבי ירושלים שכך אמר ה', 'אני מתכוון להביא עליכם אסון וחושב עליכם מחשבות. שובו מדרככם הרעה ותַקנו את התנהגותכם ואת מעשיכם!'.
\v 12 אבל הם יענו, 'בשום אופן לא! ננהג כפי שאנחנו חושבים, כל אחד יפעל על פי לבו הקשה והרע'".

\p
\v 13 לכן כך אמר ה':

\p
"שאלו בין העמים, מי שמע דברים כאלה?

\p
מעשים נוראים מאוד עשה ישראל!

\p
\v 14 האם ייעלם השלג מסלעי הלבנון?

\p
האם יפסיקו מים קרים לזרום ממעיינות רחוקים?

\p
\v 15 אבל בני עמי שכחו אותי והם מקריבים קרבנות לאלילים חסרי ערך,

\p
המכשילים אותם בדרכים קדומות, הגורמים להם ללכת בדרך לא סלולה.

\p
\v 16 לכן תהפוך ארצם לשממה ותעורר שריקות פליאה,

\p
כל מי שיעבור בה ישתומם ויניד ראשו בצער.

\p
\v 17 כמו רוח מזרחית אפזר אותם לפני האויב.

\p
אֶראה את גבם ולא את פניהם ביום צרתם".

\p
\v 18 הם אמרו: "בואו נחשוב על ירמיהו מחשבות כי הכוהן לא יוכל ללמד את התורה, החכם לא יוכל לייעץ והנביא לא יוכל להדריך. בואו נדבר עליו רעות ולא נקשיב לכל דבריו".

\p
\v 19 הקשב לי, ה', שמע את דברי מתנגדיי.
\v 20 האם ראוי לשלם רעה תמורת טובה? אבל הם חפרו בור כדי ללכוד אותי. זכור שעמדתי לפניך כדי לדבר עליהם לטובה, כדי לשכך את כעסך עליהם.

\p
\v 21 לכן, תן שבניהם יסבלו רעב ושדמם יישפך במלחמה,

\p
שנשותיהם יהיו שכולות ואלמנות,

\p
שהגברים שלהם יֵיהרגו והבחורים שלהם ימותו במלחמה!

\p
\v 22 גרום לכך שתישמע זעקה מבתיהם כאשר תביא עליהם פתאום גדוד,

\p
כי הם חפרו בור כדי ללכוד אותי, טמנו מלכודות לרגליי.

\p
\v 23 ואתה, ה', יודע על כל תכניותיהם להרוג אותי.

\p
אל תסלח להם על פשעם ואל תמחק מלפניך את חטאם.

\p
הַפֵּל אותם לפניך, הענש אותם בכעסך.

\s1 העם ככלי חרס

\p
\c 19
\cp יט
\v 1 כך אמר ה': "לך וקנה מהיוצר כלי חרס. קח אתך מזקני העם ומזקני הכוהנים
\v 2 וצא אל גֵיא בן הִינוֹם שמול פתח שער החַרְסִית, והכרז שם את הדברים שאומַר לך.
\v 3 אמור, 'שִמעו את דבר ה', מלכי יהודה ותושבי ירושלים. כך אמר ה' צבאות אלוהי ישראל: "אני עומד להביא על המקום הזה אסון שכל מי שישמע עליו יזדעזע"'.
\v 4 אעשה זאת משום שמלכי יהודה ותושבי ירושלים עזבו אותי. הם עבדו במקום הזה אלילים, הקריבו בו קרבנות לאלוהים אחרים, שגם הם וגם אבותיהם ומלכי יהודה לא הכירו. הם מילאו את המקום הזה בדם של חפים מפשע
\v 5 ובנו מקומות פולחן לבעל כדי לשרוף בהם את בניהם באש כקרבן עולה לבעל. אלה מעשים שלא ציוויתי ולא אמרתי להם לעשות, ושלא עלו על דעתי".

\p
\v 6 "לכן יבואו ימים", אמר ה', "שהמקום הזה לא יִיקָרא עוד התוֹפֶת וגיא בן הינום אלא עמק ההרוגים.
\v 7 אָפר במקום הזה את תכנית תושבי יהודה וירושלים ואמסור אותם בידי אויביהם שרוצים להשמיד אותם. אתן את גופותיהם מאכל לעופות ולבעלי החיים.
\v 8 מה שאעשה לעיר הזאת יעורר השתוממות ופליאה, כל מי שיעבור בה ישתומם וישרוק בפליאה על כל האסונות שלה.
\v 9 אגרום להם לאכול את בשר בניהם ואת בשר בנותיהם. הם יאכלו זה את בשרו של זה בזמן המצור, בגלל המצב הקשה שיגרמו להם האויבים שלהם ואלה שרוצים להרוג אותם.

\p
\v 10 "שבור את כלי החרס בנוכחות האנשים שהולכים אתך
\v 11 ואמור להם שכך אמר ה' צבאות, 'ככה אשבור את העם הזה ואת העיר הזאת כמו שהיוצר שובר כלי שאי אפשר לתקן עוד, ובתופת יקברו את המתים מחוסר מקום.
\v 12 כך אעשה למקום הזה ולתושביו', אמר ה'. 'אגרום לעיר הזאת להיות כמו התופת.
\v 13 בתי ירושלים ובתי מלכי יהודה יהיו טמאים כמו התופת, כל הבתים שעל גגותיהם הקריבו קרבנות לכל הכוכבים והקריבו קרבנות יין לאלוהים אחרים'".

\p
\v 14 ירמיהו בא מהתופת, לשם שלח אותו ה' לנבא, עמד בחצר בית ה' ואמר לכל העם:
\v 15 "כך אמר ה' צבאות אלוהי ישראל, 'אני עומד להביא על העיר הזאת ועל כל הערים סביבה את האסון שאמרתי שאביא עליהן כי תושביהן מסרבים בעקשנות לשמוע את דבריי'".

\s1 נבואה על גלות בבל

\p
\c 20
\cp כ
\v 1 פַּשְׁחוּר בן אִמֵר הכוהן, המזכיר הראשי בבית ה', שמע את ירמיהו מנבא את הדברים האלה.
\v 2 הוא הִכה את ירמיהו הנביא ושם אותו בצינוק שבשער בנימין העליון בבית ה'.

\p
\v 3 למחרת הוציא פשחור את ירמיהו מהצינוק. ירמיהו אמר לו: "לא פשחור יקרא לך ה' אלא 'מגור [פחד] מסביב'.
\v 4 כי כך אמר ה', 'אני אגרום לך לעורר פחד בלב כל אוהביך. הם יֵיהרגו על ידי אויביהם, ואתה תראה זאת. את כל בני יהודה אתן ביד מלך בבל. הוא יַגְלֶה את חלקם לבבל ואת חלקם יהרוג.
\v 5 את כל אוצרות העיר הזאת, את כל מה שצברה בעבודה קשה, את כל מה שיקר בעיניה ואת כל אוצרות מלכי יהודה אתן ביד אויביהם. האויבים ישדדו את כל האוצרות ויביאו אותם לבבל.
\v 6 ואתה פשחור וכל בני ביתך תילקחו בשבי. תבוא לבבל ושם תמות ושם תיקבר, אתה וכל אוהביך, שניבאת להם נבואות שקר'".

\s1 קשיי הנביא

\p
\v 7 ה', פיתיתָ אותי והִתְפַּתֵיתִי, ניצחת אותי וגברת עליי.

\p
צוחקים עליי כל היום, כולם לועגים לי.

\p
\v 8 בכל פעם שאני מדבר, אני זועק,

\p
אני מתלונן על אלימות ושוד כי דבר ה' גורם לי בושה ולעג כל היום.

\p
\v 9 חשבתי: "לא אזכור אותו ולא אדבר עוד בשמו",

\p
אבל דברו היה בלבי כמו אש בוערת הכלואה בעצמותיי.

\p
עייפתי מלשאת אותו בתוכי, לא יכולתי.

\p
\v 10 כי שמעתי דברים רעים מפי רבים ופחד היה מסביב:

\p
"הלשינו עליו, בואו נלשין עליו".

\p
כל האנשים שבעבר היו לטובתי, עוקבים אחריי:

\p
"אולי הוא יתפתה ונוכל לגבור עליו ולנקום בו".

\p
\v 11 אבל ה' אתי כמו גיבור חזק,

\p
לכן ייכשלו אויביי ולא יוכלו לגבור עליי.

\p
הם יתביישו מאוד כי לא יצליחו.

\p
הבושה שלהם לעולם לא תישָכח.

\p
\v 12 ה' צבאות, הבוחן צדיקים ורואה את הלב ואת המחשבות הנסתרות ביותר,

\p
הַראה את נקמתך באויביי כי לפניך הצגתי את טענותיי.

\p
\v 13 שירו לה'! הללו את ה', כי הוא הציל נזקקים מיד רשעים.

\p
\v 14 היום שנולדתי בו מקולל, היום שבו ילדה אותי אמי אינו מבורך.
\v 15 קללה תבוא על האיש שבישר לאבי ואמר לו: "נולד לך בן זכר", ושימח אותו.
\v 16 הלוואי שגורל האיש הזה יהיה כמו של הערים שהרס ה' בלי לרחם! הלוואי שישמע זעקה בבוקר ותרועת מלחמה בצהריים,
\v 17 כי הוא לא הרג אותי עוד כשהייתי ברחם, כך שאמי הייתה הקבר שלי והייתה בהריון לעולם!
\v 18 למה יצאתי מהרחם לראות כאב וצער ולסיים את חיי בבושה?!

\s1 ה' דוחה את בקשת צדקיהו

\p
\c 21
\cp כא
\v 1 זה הדבר שנמסר לירמיהו מה' כאשר שלח המלך צדקיהו את פַּשְׁחוּר בן מַלְכִּיָה ואת צְפַנְיָה בן מַעֲשֵׂיָה הכוהן כדי לבקש ממנו:
\v 2 "פנה בבקשה אל ה' למעננו כי נְבוּכַדְרֶאצַר מלך בבל נלחם בנו. אולי יעשה ה' למעננו נפלאות כמו שעשה בעבר ונבוכדראצר יניח לנו".

\p
\v 3 ירמיהו אמר להם: "אִמרו לצדקיהו
\v 4 שכך אמר ה' אלוהי ישראל, 'אַפְנה נגדכם את כלי הנשק שלכם, שבאמצעותם אתם נלחמים במלך בבל ובבבלים ששמו עליכם מצור מחוץ לחומה, ואכניס את הבבלים אל תוך העיר הזאת.
\v 5 אני עצמי אלחם בכם בעצמה ובכוח רב, בכעס ובזעם רב מאוד,
\v 6 ואהרוג את תושבי העיר הזאת, את בני האדם ואת הבהמות. הם ימותו במגֵפה.
\v 7 אחרי כן', אמר ה', 'אתן את צדקיהו מלך יהודה ואת אנשיו ואת העם שנשאר בעיר הזאת אחרי המגֵפה, המלחמה והרעב, ביד נבוכדראצר מלך בבל, ביד אויביהם וביד אלה שרוצים להרוג אותם. הוא יהרוג אותם ולא ירחם עליהם, לא יסלח ולא יוותר'.
\v 8 ואל העם הזה אמור שכך אמר ה', 'אני מציג לפניכם את הדרך לחיים ואת הדרך למוות.
\v 9 מי שיישאר בעיר ימות במלחמה, ברעב או במגֵפה, ומי שיצא מהעיר וייכנע לבבלים ששמים עליכם מצור, יִינצל.
\v 10 החלטתי להרע לעיר הזאת ולא להיטיב אתה', אמר ה', 'אתן אותה ביד מלך בבל והוא ישרוף אותה'.

\p
\v 11 "למשפחת מלך יהודה אמור, 'שִמעו את דבר ה',
\v 12 משפחת דוד, כך אמר ה': "שִפטו תמיד בצדק. הצילו את המנוצל ממי שמנצל אותו, אחרת יפרוץ כעסי כמו אש בגלל מעשיכם הרעים, הוא יבער ולא יהיה מי שיוכל לכבות אותו!"'".

\p
\v 13 "אני יוצא נגדכם, השוכנים בעמק, על הסלע שבמישור", אמר ה'. "נגדכם האומרים, 'מי יֵרד אלינו ומי יבוא אל בתינו?'.
\v 14 אעניש אתכם בגלל מעשיכם. אצית אש ביערות שלכם שתשרוף את כל סביבותיכם", אמר ה'.

\s1 נבואות על מלכי יהודה

\p
\c 22
\cp כב
\v 1 כך אמר ה': "רד אל בית מלך יהודה ואמור שם את הדברים האלה,
\v 2 'שְמע את דבר ה', מלך יהודה המולך על כיסא דוד, אתה, אנשיך ובני עמך העוברים בשערים האלה.
\v 3 כך אמר ה': "שִפטו בצדק וביושר, הצילו את המנוצל ממי שמנצל אותו, אל תרמו תושבים זרים, יתומים ואלמנות. אל תיקחו דבר בכוח ואל תהרגו חפים מפשע במקום הזה.
\v 4 אם כך תנהגו, ייכנסו בשערי הבית הזה מלכים משושלת דוד רכובים על מרכבות וסוסים, המלך עם אנשיו ועַמו.
\v 5 אם לא תצייתו לדברים האלה, אני נשבע בי", אמר ה', "שהבית הזה יהפוך לחורבה!"'".

\p
\v 6 כך אמר ה' על ביתו של מלך יהודה: "אתה בעיניי כמו הגִלעד, כמו פסגת הלבנון. אני נשבע שאגרום לך להיות כמו מדבר, כמו ערים לא מיושבות,
\v 7 ואמַנה אנשים שיהרסו אותך, כל אחד עם הנשק שלו. הם יכרתו את עצי הארז המובחרים שלך וישליכו אותם לאש.
\v 8 עמים רבים יעברו ליד העיר הזאת ויאמרו זה לזה, 'למה עשה ה' ככה לעיר הגדולה הזאת?'.
\v 9 וכך יענו להם, 'כי תושביה עזבו את ברית ה' אלוהיהם והשתחוו לאלוהים אחרים ועבדו אותם'.

\p
\v 10 "אל תבכו על המת, אל תנידו עליו ראש בצער, בְּכו על מי שהולך, כי הוא לא ישוב עוד לראות את ארץ מולדתו".

\p
\v 11 כך אמר ה' על שַׁלוּם בן יאשיהו מלך יהודה, שמלך במקום יאשיהו אביו: "מי שהוּגלה מהמקום הזה לא ישוב אליו עוד.
\v 12 במקום שאליו הִגְלו אותו ימות, ואת הארץ הזאת לא יראה עוד.

\p
\v 13 "אוי למי שבונה את ביתו בלי צדק ואת חדריו על הגג בלי יושר,

\p
המעביד אחרים בחינם ואינו נותן להם את שכרם!

\p
\v 14 האומר, 'אבנה לי בית גדול עם חדרים מרווחים על הגג',

\p
הפותח בו חלונות, מצפה את קירותיו בלוחות ארז וצובע אותם באדום.

\p
\v 15 האם אתה מולך כי יש לך יותר קירות מצופים לוחות ארז מאשר לאחרים?

\p
הלוא אביך אכל ושתה ושפט בצדק, והצליח.

\p
\v 16 הוא הגן על העני והנזקק, והצליח - הרי כך עושה מי שמכיר אותי", אמר ה'.

\p
\v 17 "אתה חושב רק על הרווחים שלך,

\p
על רצח חפים מפשע ועל ניצול ועל השפלה".

\p
\v 18 כך אמר ה' על יהויקים בן יאשיהו מלך יהודה:

\p
"לא יתאבלו עליו, 'אוי אחי ואוי אחות'.

\p
לא יתאבלו עליו, 'אוי אדון ואוי כבודו'.

\p
\v 19 הוא ייקבר כמו שקוברים חמור,

\p
יסחבו וישליכו אותו מחוץ לשערי ירושלים!".

\p
\v 20 "עלִי אל הלבנון וצעקי והשמיעי את קולך בבָּשָן,

\p
צעקי מעֲבָרִים כי אבדו כל המאהבים שלך.

\p
\v 21 דיברתי אלייך כשחיית בשלווה. אמרת, 'לא אקשיב!'.

\p
זו דרכך מנעורייך - לא שמעת בקולי.

\p
\v 22 את כל מנהיגייך תישא הרוח, והמאהבים שלך יילקחו בשבי.

\p
אז תתביישי ותהיי נבוכה בגלל כל מעשייך הרעים!

\p
\v 23 היושבת בלבנון, את שבנית קן בארזים,

\p
האם לא ירחמו עלייך כשיתקפו אותך יסורים, צירים כמו של יולדת?".

\p
\v 24 "אני נשבע בי", אמר ה', "שאם אתה, כָּנְיָהוּ בן יהויקים מלך יהודה, תהיה כמו טבעת חותם על יד ימיני, משם אסיר אותך!
\v 25 אתן אותך בידי אלה שרוצים להרוג אותך ובידי אלה שאתה פוחד מפניהם וביד נְבוּכַדְרֶאצַר מלך בבל וביד הבבלים.
\v 26 אותך ואת אמך שילדה אותך אשליך לארץ אחרת שלא נולדתם בה, ושם תמותו.
\v 27 אבל לארץ שמאוד תרצו לשוב אליה, לשם לא תשובו.
\v 28 האם האיש הזה, כָּניָהוּ, הוא כלי בזוי ומנופץ או כלי שאין בו צורך? מדוע נזרקו הוא וצאצאיו, הושלכו לארץ שלא הכירו?

\p
\v 29 "ארץ, ארץ, ארץ, שִמעי את דבר ה'!
\v 30 כך אמר ה', 'כִּתבו על האיש הזה שלא יהיו לו ילדים, שהוא יהיה גבר שלא יצליח כל ימי חייו, שאף לא אחד מבניו יזכה למלוך על כיסא דוד ולמשול ביהודה'".

\s1 ענף צדיק

\p
\c 23
\cp כג
\v 1 "אוי לרועים המאבדים ומפזרים את הצאן שאני רועה", אמר ה'.
\v 2 לכן כך אמר ה' אלוהי ישראל לרועים הרועים את עמו: "אתם מפזרים את הצאן שלי, הרחקתם אותן ולא השגחתם עליהן. אני עומד להעניש אתכם על מעשיכם הרעים", אמר ה'.
\v 3 "ואני אאסוף את שארית הצאן שלי מכל הארצות שבהן פיזרתי אותן ואשיב אותן אל המִרעה שלהן, והן יתרבו.
\v 4 אמַנה עליהן רועים שירעו אותן והן לא יפחדו עוד, לא יחששו ולא ייענשו", אמר ה'.

\p
\v 5 "יבואו ימים", אמר ה', "שאקים לדוד ענף צדיק. מלך ימלוך ויצליח וישליט בארץ יושר וצדק.
\v 6 בימיו תיוושע יהודה וישראל יחיה בביטחון, ושמו יהיה 'ה' צִדקֵנו'.
\v 7 לכן יבואו ימים", אמר ה', "שלא יאמרו עוד, 'אני נשבע בה' שהעלה את בני ישראל מארץ מצריים',
\v 8 אלא 'אני נשבע בה' שהעלה והביא את צאצאי עם ישראל מארץ הצפון ומכל הארצות שבהן פיזרתי אותם', והם יתיישבו בארצם".

\s1 נביאי שקר

\p
\v 9 על הנביאים:

\p
לבי נשבר בתוכי, כל עצמותיי רועדות.

\p
בגלל ה' ודבריו הקדושים אני כמו שיכור, כמו איש שהיין גָבר עליו.

\p
\v 10 "אכן הארץ מלאה נואפים

\p
ובגלל קללה הארץ אבלה, שדות המרעה במדבר יבשים.

\p
תושביה ממהרים לעשות רע, משתמשים בכוחם להרֵע.

\p
\v 11 גם הנביאים וגם הכוהנים נטמאו,

\p
גם בביתי אני רואה שהם חוטאים", אמר ה'.

\p
\v 12 "לכן תהיה דרכם כמו דרך חלקה וחשוכה, הם יחליקו וייפלו בה.

\p
אביא עליהם אסון, השנה אביא עליהם את עונשם", אמר ה'.

\p
\v 13 "גם בין נביאי שומרון ראיתי מעשים חסרי טעם: הם ניבאו בשם הבעל והתעו את עמי, את ישראל,
\v 14 ובין נביאי ירושלים ראיתי מעשים נוראים: הם נואפים ונוהגים לשקר ומעודדים את עושי הרע לא לשוב ממעשיהם הרעים. כולם דומים בעיניי לסדום ותושבי ירושלים דומים לעמורה".

\p
\v 15 לכן כך אמר ה' צבאות על הנביאים: "אאכיל אותם צמח מר, אשקה אותם מים מורעלים, כי מנביאי ירושלים התפשטה טומאה בכל הארץ".

\p
\v 16 כך אמר ה' צבאות: "אל תשמעו לדברי הנביאים המנבאים לכם. הם אומרים לכם דברי הבל. הם מדברים על מה שלבם מדמיין ולא דברים שיוצאים מפי ה'.
\v 17 הם מעזים לומר לאלה שבזים לי, 'ה' אמר שיהיה לכם שלום', ולכל מי שפועל על פי לבו הקשה הם אומרים, 'לא תבוא עליך צרה!'".

\p
\v 18 אבל מי עמד בנוכחות ה' וראה ושמע את דברו? מי הקשיב לדברו ושמע?

\p
\v 19 הנה סערת ה' פורצת בזעם, סערה מתחוללת על ראש רשעים.

\p
\v 20 ה' לא ישוב מכעסו עד שיעשה ועד שיקיים את כל תכניותיו.

\p
בעתיד תִראו ותבינו.

\p
\v 21 "לא שלחתי את הנביאים, והם רצו. לא דיברתי אליהם, והם ניבאו.
\v 22 אילו עמדו בנוכחותי והשמיעו לבני עמי את דבריי, הם היו משיבים אותם מדרכם הרעה וממעשיהם הרעים".

\p
\v 23 "האם אני אלוהים קרוב", אמר ה', "ולא אלוהים רחוק?
\v 24 האם יסתתר אדם במקום נסתר ואני לא אראה אותו?", אמר ה'. "הלוא אני ממלא את השמים ואת הארץ!", אמר ה'.

\p
\v 25 "שמעתי את מה שאמרו הנביאים המנבאים בשמי נבואות שקר ואומרים, 'חלמתי, חלמתי'.
\v 26 עד מתי?! האם הנביאים המנבאים נבואות שקר, המנבאים מִרמה מלִבם,
\v 27 רוצים להשכיח מעמי את שמי באמצעות החלומות שהם מספרים זה לזה כפי ששכחו אבותיהם את שמי בגלל הבעל?!
\v 28 הנביא שיש לו חלום יספר חלום, וזה שמדבר את דברי ידבר דברי אמת. מה משותף לקש ולתבואה?
\v 29 הלוא דברי דומה לאש ולפטיש המנפץ סלע", אמר ה'.

\p
\v 30 "לכן אני יוצא נגד הנביאים", אמר ה', "הגונבים את דבריי זה מזה.

\p
\v 31 אני יוצא נגד הנביאים", אמר ה', "המשתמשים בלשונם כדי לנאום.

\p
\v 32 אני יוצא נגד המנבאים חלומות שקר", אמר ה', "המספרים את חלומותיהם ומתעים את עמי בשקרים ובקלות דעתם אבל אני לא שלחתי אותם ולא ציוויתי עליהם, והם אינם יכולים להועיל לעם הזה", אמר ה'.

\p
\v 33 "אם ישאל אותך בן העם הזה, או נביא או כוהן, 'מהי נבואת ה'?', אמור להם, 'איזו נבואה?! אעזוב אתכם, אמר ה''.
\v 34 אעניש את הנביא, הכוהן ובן העם שיאמר, 'נבואת ה'', אעניש אותו ואת משפחתו.
\v 35 כך תשאלו זה את זה ואיש את חברו, 'מה ענה ה' ומה דיבר ה'?',
\v 36 ואת נבואת ה' אל תזכירו עוד, כי הדברים שיאמר אדם יהפכו לנבואה נגדו כיוון שזלזל בדברֵי אלוהים חיים, ה' צבאות אלוהינו.
\v 37 כך תשאלו את הנביא, 'מה ענה לך ה' ומה דיבר ה'?'.
\v 38 אם תאמרו, 'נבואת ה'', ה' יאמר,'כיוון שאמרתם "נבואת ה'", על אף ששלחתי לומר לכם שלא תאמרו "נבואת ה'",
\v 39 אשכח אתכם. ארים אתכם ואת העיר שנתתי לכם ולאבותיכם ואסלק אתכם מפניי.
\v 40 אביא עליכם בושה נצחית וחרפה נצחית שלא תישָכח'".

\s1 שני סלי תאנים

\p
\c 24
\cp כד
\v 1 אחרי שהִגלה נבוכדראצר מלך בבל את יְכָניָהוּ בן יהויקים מלך יהודה, את שרי המלך ואת היוצרים והמסגרים מירושלים והביא אותם לבבל, הראה לי ה' שני סלי תאנים מוכנים לפני היכל ה'.
\v 2 בסל אחד היו תאנים טובות מאוד, כמו תאנים שמבשילות ראשונות, ובסל אחר היו תאנים רעות מאוד, כל כך רעות שלא ניתן לאכול אותן.
\v 3 ה' שאל אותי: "מה אתה רואה, ירמיהו?". השבתי: "תאנים. התאנים הטובות טובות מאוד והרעות כל כך רעות שלא ניתן לאכול אותן".

\p
\v 4 ה' אמר לי:
\v 5 "כך אמר ה' אלוהי ישראל, 'כמו התאנים הטובות האלה, כך אפלֶה לטובה את גולי יהודה שהגליתי מהמקום הזה לארץ הבבלים.
\v 6 אקפיד להיטיב אתם ואשיב אותם אל הארץ הזאת ואבנה אותם ולא אהרוס, אטע אותם ולא אעקור.
\v 7 אתן להם לב כדי שיכירו אותי, שיֵדעו שאני ה'. הם יהיו עמי ואני אהיה אלוהיהם כי ישובו אליי בכל לבם.
\v 8 אבל כמו התאנים הכל כך רעות שאי אפשר לאכול אותן', אמר ה', 'כך אעשה לצדקיהו מלך יהודה, לשריו ולשארית תושבי ירושלים שנשארו בארץ הזאת ולאלה שמתגוררים בארץ מצריים.
\v 9 אגרום לכך שכל ממלכות הארץ יזדעזעו מהאסון שלהם. הם יהיו דוגמה לבושה וללעג, לבוז ולקללה בכל המקומות שבהם אפזר אותם.
\v 10 אביא עליהם מלחמה, רעב ומגֵפה עד שייעלמו מעל האדמה שנתתי להם ולאבותיהם'".

\s1 שבעים שנות גלות

\p
\c 25
\cp כה
\v 1 זה הדבר שנמסר לירמיהו על כל אנשי יהודה בשנה הרביעית למלכות יהויקים בן יאשיהו מלך יהודה, בשנה הראשונה למלכות נבוכדראצר מלך בבל.
\v 2 ירמיהו הנביא אמר לכל אנשי יהודה ולכל תושבי ירושלים:
\v 3 "מהשנה השלוש עשרה למלכות יאשיהו בן אמון מלך יהודה ועד היום, במשך עשרים ושלוש שנה, ה' דיבר אליי ואני דיברתי אליכם שוב ושוב אבל לא הקשבתם.
\v 4 ה' שלח אליכם את כל עבדיו הנביאים שוב ושוב ואתם לא הקשבתם ולא רציתם לשמוע.
\v 5 הם אמרו, 'שובו מדרככם הרעה וממעשיכם הרעים והישארו בארץ שנתן ה' לכם ולאבותיכם מעולם ועד עולם,
\v 6 ואל תלכו אחרי אלוהים אחרים כדי לעבוד אותם ולהשתחוות להם, אל תכעיסו אותי במעשיכם, ולא אביא עליכם אסון'.
\v 7 אבל לא שמעתם בקולי", אמר ה', "הכעסתם אותי במעשיכם שהביאו עליכם אסון".

\p
\v 8 כך אמר ה' צבאות: "כיוון שלא שמעתם את דבריי
\v 9 אאסוף את כל עמי הצפון", אמר ה', "ואת עבדי, נבוכדראצר מלך בבל, ואביא אותם על הארץ הזאת ועל תושביה ועל כל העמים האלה סביב, ואשמיד אותם. מה שאעשה להם יעורר השתוממות ושריקות פליאה. הארץ תהיה חרֵבה לעולם.
\v 10 אפסיק בהם קול ששון וקול שמחה, קול חתן וקול כלה, קול אבני ריחיים ואור מנורות.
\v 11 כל הארץ הזאת תהיה לחורבן, לשממה, והעמים האלה יהיו משועבדים למלך בבל שבעים שנה.

\p
\v 12 "כשיעברו שבעים שנה, אעניש את מלך בבל ואת העם ההוא על חטאם", אמר ה', "ואת ארץ הבבלים אהפוך לשממת עולם.
\v 13 אביא על הארץ ההיא את כל הדברים שאמרתי לה, את כל הכתוב בספר הזה שניבא ירמיהו על כל העמים.
\v 14 גם אותם ישעבדו עמים רבים ומלכים גדולים, ואעניש אותם בהתאם למעשיהם ולמעשי ידיהם".

\s1 כעס ה' על כל העמים

\p
\v 15 כך אמר לי ה' אלוהי ישראל: "קח מידי את הכוס הזאת, המלאה יין מורעל, והשקה בו את כל העמים שאני שולח אותך אליהם.
\v 16 הם ישתו, יזדעזעו וישתגעו בגלל המלחמה שאני מעורר ביניהם".

\p
\v 17 לקחתי את הכוס מיד ה' והשקיתי את כל העמים שה' שלח אותי אליהם:
\v 18 את ירושלים ואת ערי יהודה, את מלכיה ואת שריה (הם יהיו לחורבן ולשממה, ומה שיֵיעשה להם יעורר שריקות פליאה ויהיה לקללה כפי שקורה היום),
\v 19 את פרעה מלך מצריים ואת אנשיו ואת שריו ואת כל עמו,
\v 20 את כל בני עֲרב ואת כל מלכי ארץ עוּץ, את כל מלכי ארץ פלשתים, את אשקלון ואת עזה ואת עקרון ואת שארית אשדוד,
\v 21 את אֱדום ואת מואב ואת בני עמון,
\v 22 ואת כל מלכי צור וכל מלכי צידון ואת מלכי הארצות הרחוקות שמעבר לים,
\v 23 את דְדָן ואת תֵימָא ואת בּוּז ואת כל המגלחים את השֵער סביב ראשם,
\v 24 את כל מלכי ערב ואת כל מלכי העמים השונים השוכנים במדבר,
\v 25 ואת כל מלכי זִמְרִי ואת כל מלכי עֵילָם ואת כל מלכי מָדַיי
\v 26 ואת כל מלכי הצפון הקרובים והרחוקים זה מזה, ואת כל הממלכות שעל פני הארץ, ומלך שֵׁשַׁךְ [בבל] ישתה אחריהם.

\p
\v 27 "אמור להם שכך אמר ה' צבאות אלוהי ישראל, 'שתו והשתכרו עד שתקיאו ותִפְּלו ולא תקומו בגלל המלחמה שאני מעורר ביניכם'.
\v 28 אם יסרבו לקחת את הכוס מידך ולשתות, אמור להם שכך אמר ה' צבאות, 'שתו!
\v 29 בעיר ששייכת לי אני מתחיל לפגוע, ואתם תהיו פטורים מעונש?! לא תהיו פטורים, כי אני מכריז מלחמה על כל תושבי הארץ!'", אמר ה' צבאות.

\p
\v 30 "ואתה, נבא להם את כל הדברים האלה ואמור להם,

\p
'ה' ישאג משמים, מביתו הקדוש ישמיע את קולו.

\p
הוא ישאג על שדה המרעה שלו,

\p
יקרא אל כל תושבי הארץ קריאות ניצחון כמו דורכי הענבים.

\p
\v 31 רעש גדול יישָמע עד קצה הארץ כי לה' יש טענות נגד העמים.

\p
הוא ישפוט כל יצור חי. את הרשעים ישמיד במלחמה'", אמר ה'.

\p
\v 32 כי כך אמר ה' צבאות:

\p
"אסון עומד לעבור מעם לעם וסערה גדולה תפרוץ מקצה הארץ.

\p
\v 33 ביום ההוא ימותו רבים מקצה הארץ ועד קצה הארץ ביד ה'.

\p
לא יתאבלו עליהם ולא יאספו אותם ולא יקברו אותם,

\p
הם יהפכו לזבל על פני האדמה.

\p
\v 34 יַלְלוּ הרועים וזעקו, התגלגלו בעפר בעלי הצאן כי הגיע זמן שחיטתכם!

\p
אנפץ אתכם ותיפלו כמו כלים יקרים.

\p
\v 35 לא יהיה לרועים לאן לברוח ולבעלי הצאן לאן להימלט.

\p
\v 36 קול צעקת הרועים ויללת בעלי הצאן יישָמעו

\p
כי ה' ישדוד את הצאן שהם רועים.

\p
\v 37 שדות המרעה השלווים ישתתקו בגלל כעס ה'.

\p
\v 38 הוא יעזוב את מחבואו כמו אריה צעיר,

\p
כי ארצם תהיה לשממה בגלל הכעס הרצחני, בגלל כעסו של ה'".

\s1 העם מאיים להרוג את ירמיהו

\p
\c 26
\cp כו
\v 1 בראשית מלכות יהויקים בן יאשיהו מלך יהודה אמר ה' את הדבר הזה.
\v 2 כך אמר ה': "עמוֹד בחצר בית ה' ואמור לכל תושבי ערי יהודה שבאים להשתחוות בבית ה' את כל הדברים שאני מצווה עליך לומר להם, אל תחסיר דבר.
\v 3 אולי הם ישמעו וישובו מדרכם הרעה ואני אתחרט ולא אביא את האסון שחשבתי להביא עליהם בגלל מעשיהם הרעים.
\v 4 אמור להם שכך אמר ה', 'אם לא תשמעו בקולי ולא תנהגו בהתאם לתורה שנתתי לכם,
\v 5 אם לא תישָמעו לדברי עבדיי הנביאים ששלחתי אליכם שוב ושוב ושלא הקשבתם להם,
\v 6 אעשה לבית הזה מה שעשיתי לשילֹה, ואהפוך את העיר הזאת לקללה בעיני כל עמי העולם'".

\p
\v 7 הכוהנים, הנביאים וכל העם שמעו את ירמיהו מדבר את הדברים האלה בבית ה'.
\v 8 כאשר סיים ירמיהו לומר את כל מה שציווה עליו ה' לומר לכל העם, תפסו אותו הכוהנים, הנביאים וכל העם ואמרו לו: "אתה תמות!
\v 9 מדוע ניבאת בשם ה' ואמרת שֶמה שקרה לשילה יקרה גם לבית הזה, שהעיר הזאת תיהרס ולא יישאר בה תושב?!". כל העם התקהל סביב ירמיהו בבית ה'.
\v 10 שרי יהודה שמעו את הדברים האלה, עלו מבית המלך אל בית ה' וישבו בפתח שער בית ה' החדש.
\v 11 הכוהנים והנביאים אמרו לשרים ולכל העם: "האיש הזה ראוי לעונש מוות כי הוא ניבא לעיר הזאת את מה ששמעתם בעצמכם".
\v 12 ירמיהו השיב לכל השרים ולכל העם: "ה' שלח אותי לנבא על הבית הזה ועל העיר הזאת את כל הדברים ששמעתם.
\v 13 כעת, תַקנו את דרככם ואת מעשיכם ושִמעו בקול ה' אלוהיכם, וה' יתחרט ולא יביא את האסון שהחליט להביא עליכם.
\v 14 אני בידיכם, עשו לי מה שטוב ונכון בעיניכם.
\v 15 אך דעו שאם תהרגו אותי תהיו - אתם, העיר הזאת ותושביה - אשמים בהריגת אדם חף מפשע כי באמת שלח אותי ה' אליכם כדי לומר לכם את כל הדברים האלה".

\p
\v 16 השרים וכל העם אמרו לכוהנים ולנביאים: "האיש הזה אינו ראוי לעונש מוות, כי בשם ה' אלוהינו הוא דיבר אלינו".
\v 17 אנשים מזקני הארץ קמו ואמרו לכל העם שהתקהל:
\v 18 "מִיכָה ממוֹרֶשֶׁת ניבא בימי חזקיהו מלך יהודה ואמר לכל אנשי יהודה שכך אמר ה' צבאות, 'ציון תיחרש כמו שדה, ירושלים תהפוך לגלי אבנים והר בית ה' יהפוך לגבעה מכוסה שיחים'.
\v 19 האם הרגו חזקיהו מלך יהודה וכל אנשי יהודה את מיכה? האם לא פחד חזקיהו מה' והתחנן אליו, וה' התחרט ולא הביא את האסון שהחליט להביא עליהם? אנחנו מביאים על עצמנו אסון גדול".

\p
\v 20 היה עוד איש שניבא בשם ה', אוּרִיָהוּ בן שְׁמַעְיָהוּ מקריית יערים. הוא ניבא על העיר הזאת ועל הארץ הזאת כפי שניבא ירמיהו.
\v 21 יהויקים המלך, כל לוחמיו המנוסים וכל השרים שמעו את דברי אוריהו. לכן רצה המלך להרוג אותו. אוריהו שמע על כך, נבהל וברח למצריים.
\v 22 יהויקים המלך שלח למצריים את אֶלְנָתָן בן עַכְבּוֹר עם עוד אנשים.
\v 23 הם לקחו את אוריהו ממצריים והביאו אותו אל יהויקים המלך, והמלך הרג אותו והשליך את גופתו אל הקברים של פשוטי העם.
\v 24 אבל אֲחִיקָם בן שָׁפָן הגן על ירמיהו ולא מסר אותו לעם שרצה להרוג אותו.

\s1 היכנעו לבבל

\p
\c 27
\cp כז
\v 1 בראשית מלכות יהויקים בן יאשיהו מלך יהודה אמר ה' את הדבר הזה לירמיה.
\v 2 כך אמר לי ה': "עשה לך רצועות ומוטות ושים אותם על צווארך.
\v 3 שלח אותם אל מלך אדום, אל מלך מואב, אל מלך בני עמון, אל מלך צור ואל מלך צידון. שלח אותם באמצעות השליחים שבאו לירושלים אל צדקיהו מלך יהודה.
\v 4 צווה על השליחים לומר לאדוניהם שכך אמר ה' צבאות אלוהי ישראל, 'כך תאמרו לאדוניכם:
\v 5 "אני עשיתי בכוחי הגדול והרב את הארץ, את האדם ואת הבהמות אשר על פני הארץ ונתתי אותה למי שמצאתי לנכון.
\v 6 כעת אני נותן את כל הארצות האלה ביד עבדי, נבוכדנֶאצר מלך בבל. אפילו את בעלי החיים אני מכניע לפניו, כדי שיעבדו אותו.
\v 7 כל העמים יעבדו אותו, את בנו ואת נכדו, עד שיגיע הזמן שנקבע לעמים רבים ולמלכים גדולים לשעבד אותו ואת ארצו.
\v 8 את העם ואת הממלכה שלא יעבדו אותו, את נבוכדנאצר מלך בבל, את העם שלא יקבל את שלטון מלך בבל, אעניש במלחמה, ברעב ובמגֵפה, עד שאשמיד אותו לחלוטין באמצעות נבוכדנאצר.
\v 9 ואתם, אל תשמעו לנביאים ולקוסמים ולחולמי החלומות שלכם, למגידי העתידות ולמכשפים שלכם שאומרים לכם לא לעבוד את מלך בבל.
\v 10 הם מנבאים לכם נבואות שקר שיביאו לכך שתורחקו מאדמתכם, שארחיק אתכם ממנה ושתושמדו.
\v 11 אבל את העם שיקבל את שלטון מלך בבל ויעבוד אותו אשאיר על אדמתו והוא יעבוד אותה ויתיישב עליה"'", אמר ה'.

\p
\v 12 לצדקיה מלך יהודה אמרתי את כל הדברים האלה: "קבלו את שלטון מלך בבל ועִבדו אותו ואת עַמו, ותחיו.
\v 13 מדוע שתמותו אתה ועמך במלחמה, ברעב ובמגֵפה כפי שאמר ה' שיקרה לעם שלא יעבוד את מלך בבל?
\v 14 אל תקשיבו לדברי הנביאים האומרים לכם, 'אל תעבדו את מלך בבל', כי הם מנבאים לכם נבואות שקר.
\v 15 אני לא שלחתי אותם", אמר ה'. "הם מנבאים בשמי נבואות שקר שיביאו לכך שארחיק אתכם ותושמדו, אתם והנביאים המנבאים לכם".

\p
\v 16 לכוהנים ולכל העם הזה אמרתי שכך אמר ה': "אל תקשיבו לנביאים שלכם האומרים לכם, 'כלי בית ה' יוחזרו בקרוב מאוד מבבל', כי הם מנבאים לכם נבואות שקר.
\v 17 אל תקשיבו להם! עִבדו את מלך בבל, ותחיו. מדוע שהעיר הזאת תיחרב?
\v 18 אם הם נביאים, אם הם מדברים את דבר ה', שיתפללו לה' צבאות כדי שהכלים שנותרו בבית ה', בבית מלך יהודה ובירושלים לא יילקחו לבבל".

\p
\v 19 כך אמר ה' צבאות על העמודים ועל קערת הרחצה הגדולה, על הבסיסים הניידים ועל יתר הכלים שנותרו בעיר הזאת,
\v 20 על הכלים שנבוכדנאצר מלך בבל לא לקח לבבל כאשר הִגלה את יְכָניָה בן יהויקים מלך יהודה ואת כל שרי יהודה וירושלים,
\v 21 כך אמר ה' צבאות אלוהי ישראל על הכלים שנותרו בבית ה', בבית מלך יהודה ובירושלים:
\v 22 "הם יובאו לבבל ושם יהיו עד היום שאזכור אותם ואעלה אותם ואשיב אותם אל המקום הזה", אמר ה'.

\s1 חנניה נביא השקר

\p
\c 28
\cp כח
\v 1 בשנה ההיא, בראשית מלכות צדקיה מלך יהודה, בשנה הרביעית בחודש החמישי [אב], דיבר אליי חֲנַנְיָה בן עַזוּר הנביא מגִבעון לעיני הכוהנים וכל העם. הוא אמר בבית ה':
\v 2 "כך אמר ה' צבאות אלוהי ישראל, 'אשבור את עול מלך בבל.
\v 3 בעוד שנתיים בדיוק אחזיר למקום הזה את כל כלי בית ה' שלקח נבוכדנאצר מלך בבל מהמקום הזה והביא אותם לבבל.
\v 4 את יכניה בן יהויקים מלך יהודה ואת כל הגולים מיהודה שבאו לבבל אחזיר אל המקום הזה', אמר ה', 'כי אשבור את עול מלך בבל'".

\p
\v 5 ירמיהו הנביא השיב לחנניה הנביא לעיני הכוהנים ולעיני כל בני העם שעמדו בבית ה'.
\v 6 הוא אמר: "אמן, שכך יעשה ה'. הלוואי שיקיים את הדברים שניבאת ויחזיר את כלי בית ה' ואת כל הגולים מבבל אל המקום הזה.
\v 7 אך שְמע את מה שאני אומר לך ולכל העם.
\v 8 הנביאים שהיו לפניי ולפניך בעבר ניבאו על ארצות רבות ועל ממלכות גדולות שיהיו מלחמות, אסונות ומגֵפות.
\v 9 אם יתקיימו דברי הנביא שמנבא שיהיה שלום, יֵדעו שה' באמת שלח אותו".

\p
\v 10 חנניה הנביא לקח את העול מעל הצוואר של ירמיה הנביא ושבר אותו.
\v 11 הוא אמר לעיני כל העם: "כך אמר ה', 'ככה אשבור בעוד שנתיים בדיוק את עול נבוכדנאצר מלך בבל מעל צוואר כל העמים'".

\p
ירמיהו הנביא הלך לדרכו.

\p
\v 12 אחרי ששבר חנניה הנביא את העול מעל צוואר ירמיה הנביא אמר ה' לירמיה:
\v 13 "לך ואמור לחנניה שכך אמר ה', 'עול עץ שברת ועשית במקומו עול ברזל.
\v 14 כך אמר ה' צבאות אלוהי ישראל: "שמתי עול ברזל על צוואר כל העמים האלה כדי שיעבדו את נבוכדנאצר מלך בבל, והם אכן יעבדו אותו. אפילו בעלי החיים יעבדו אותו"'".

\p
\v 15 ירמיה הנביא אמר לחנניה הנביא: "שמע, חנניה. ה' לא שלח אותך ואתה גרמת לעם הזה לבטוח בשקרים.
\v 16 לכן כך אמר ה', 'אסלק אותך מעל פני האדמה. השנה תמות כי מרדת בה''",
\v 17 וחנניה הנביא מת בשנה ההיא בחודש השביעי [תשרי].

\s1 מכתב לגולי בבל

\p
\c 29
\cp כט
\v 1 זה תוכן המכתב ששלח ירמיה הנביא מירושלים אל יתר זקני הגולים ואל הכוהנים, אל הנביאים ואל כל העם שהִגלה נבוכדנאצר מירושלים לבבל
\v 2 אחרי שיצאו יכניה המלך, אמו ומשרתיו, שרי יהודה וירושלים וכל היוצרים והמסגרים מירושלים.
\v 3 הוא שלח את המכתב לבבל בידי אֶלְעָשָׂה בן שפן וגְמַרְיָה בן חִלְקִיָה, שליחי צדקיה מלך יהודה, אל נבוכדנאצר מלך בבל. במכתב נאמר
\v 4 שכך אמר ה' צבאות אלוהי ישראל לכל הגולים שהִגלה מירושלים לבבל:
\v 5 "בְּנו בתים והתיישבו, טעו גנים ואִכלו את פרותיהם.
\v 6 שאו נשים והולידו בנים ובנות, וקחו לבניכם נשים וחתנו את בנותיכם וגם הן ילדו בנים ובנות. התרבו בבבל ואל תתמעטו,
\v 7 ופעלו למען שלום העיר שהגליתי אתכם אליה. התפללו בעדה אל ה', כי כאשר יהיה בה שלום, יהיה גם לכם שלום.

\p
\v 8 "כך אמר ה' צבאות אלוהי ישראל, 'אל תתנו לנביאים ולמכשפים שלכם, החיים ביניכם, להטעות אתכם. אל תקשיבו לחלומות שעודדתם אותם לחלום.
\v 9 הם מנבאים לכם נבואות שקר בשמי. לא שלחתי אותם', אמר ה'.

\p
\v 10 "כך אמר ה', 'אחרי שתהיו בבבל שבעים שנה, אזכור אתכם לטובה ואקיים לכם את הבטחתי הטובה להשיב אתכם למקום הזה.
\v 11 אני יודע אילו מחשבות אני חושב עליכם', אמר ה', 'להביא לכם שלום ולא להרע לכם, לתת לכם עתיד ותקווה.
\v 12 תקראו אליי ותלכו להתפלל אליי, ואקשיב לכם.
\v 13 תחפשו אותי ותמצאו אם תפנו אליי בכל לבכם.
\v 14 תמצאו אותי', אמר ה', 'ואשיב את השבויים שלכם, אאסוף אתכם מכל העמים ומכל המקומות שפיזרתי אתכם בהם', אמר ה', 'ואשיב אתכם אל המקום שהגליתי אתכם ממנו'.

\p
\v 15 "אם תאמרו, 'ה' הקים לנו נביאים בבבל'...
\v 16 כך אמר ה' על המלך המולך על כיסא דוד ועל כל התושבים בעיר הזאת, על בני עמכם שלא יצאו אִתכם לגולה,
\v 17 כך אמר ה' צבאות, 'אני עומד להביא עליהם מלחמה, רעב ומגֵפה. אגרום להם להיות כמו תאנים גרועות שלא ניתן לאכול אותן מרוב שהן רעות.
\v 18 ארדוף אותם במלחמה, ברעב ובמגֵפה ואגרום לכך שכל ממלכות הארץ יזדעזעו בגללם. הם יהיו לקללה ולבושה, ויעוררו השתוממות ושריקות פליאה בין העמים שפיזרתי אותם בהם
\v 19 כי לא שמעו לדבריי', אמר ה'. 'שלחתי אליהם את עבדיי הנביאים שוב ושוב, אבל הם לא הקשיבו', אמר ה'.
\v 20 'ואתם, שִמעו את דבר ה', כל הגולים שגירשתי מירושלים לבבל.
\v 21 כך אמר ה' צבאות אלוהי ישראל על אַחְאָב בן קוֹלָיָה ועל צדקיהו בן מַעֲשֵׂיָה, המנבאים לכם נבואות שקר בשמי: "אתן אותם ביד נבוכדראצר מלך בבל והוא יהרוג אותם לעיניכם.
\v 22 כל גולי יהודה שבבבל ישתמשו בקללה הזאת, 'יעשה לך ה' כפי שעשה לצדקיהו ולאחאב שמלך בבל שרף באש',
\v 23 כי הם עשו בישראל מעשה נורא, נאפו עם נשים של אחרים ואמרו בשמי שקרים שלא ציוויתי עליהם לומר. אני הוא שיודע זאת ואני עד למעשיהם"'", אמר ה'.

\s1 הודעה לשמעיה

\p
\v 24 אמור לשְׁמַעְיָהוּ הנֶחֱלָמִי
\v 25 שה' צבאות אלוהי ישראל אמר: "שלחת בשמך מכתבים לכל תושבי ירושלים ואל צְפַנְיָה בן מַעֲשֵׂיָה הכוהן ואל כל הכוהנים ואמרת,
\v 26 'ה' מינה אותך לכוהן במקום יְהוֹיָדָע הכוהן להיות מופקד בבית ה' על כל משוגע ונביא ולשים אותם בצינוק.
\v 27 למה לא גערת בירמיהו מעֲנָתוֹת המנבא לכם?
\v 28 הוא שלח אלינו לבבל הודעה ואמר: "הגלות תהיה ארוכה. בְּנו בתים והתיישבו, וטעו גנים ואִכלו את פרותיהם"'".

\p
\v 29 צפניה הקריא את המכתב הזה לירמיהו הנביא,
\v 30 וה' אמר לירמיהו
\v 31 להודיע לכל הגולים שכך אמר ה' על שמעיה הנחלמי: "שמעיה ניבא לכם ואני לא שלחתי אותו, והוא גרם לכם לבטוח בשקרים".
\v 32 לכן כך אמר ה': "אני עומד להעניש את שמעיה הנחלמי ואת צאצאיו. איש מהם לא יֵשב בתוך העם הזה ולא יראה את הטוב שאעשה לעמי, כי שמעיה מרד בה'", אמר ה'.

\s1 דברי נחמה

\p
\c 30
\cp ל
\v 1 זה הדבר שנמסר לירמיהו מה'.
\v 2 כך אמר ה' אלוהי ישראל: "כתוב על מגילה את כל הדברים שאמרתי לך.
\v 3 יבואו ימים שאשיב את שבויי עמי, ישראל ויהודה", אמר ה'. "אשיב אותם אל הארץ שנתתי לאבותיהם והם יִירשו אותה".

\p
\v 4 אלה הדברים שאמר ה' על ישראל ועל יהודה.
\v 5 כך אמר ה': "קול בהלה ופחד שמענו, ואין שלום.
\v 6 שאלו ובררו אם זָכר יכול ללדת. מדוע ראיתי שכל הגברים שמים את ידיהם על מותניהם כמו יולדות ופני כולם חיוורים?
\v 7 אוי, היום ההוא גדול ואין דומה לו. יעקב יהיה בצרה אך יִינצל ממנה.
\v 8 ביום ההוא", אמר ה' צבאות, "אשבור את עול האויב מעל צווארך ואנתק את הרצועות שלך וזרים לא ישעבדו אותך עוד.
\v 9 בני יעקב יעבדו את ה' אלוהיהם ואת מלכם שאקים להם משושלת דוד.
\v 10 ואתה, אל תפחד, עבדי יעקב", אמר ה', "אל תחשוש, ישראל, כי אושיע אותך מארץ רחוקה ואת צאצאיך אושיע מהארץ שהם שבויים בה. אתה, יעקב, תחיה בשלום ובביטחון ודבר לא יפחיד אותך
\v 11 כי אני אתך כדי להושיע אותך", אמר ה'. "אשמיד לגמרי את העמים שביניהם פיזרתי אותך. אותך לא אשמיד לגמרי אבל אעניש אותך כפי שמגיע לך, לא אפטור אותך מעונש".

\p
\v 12 כך אמר ה': "לפצע שלךְ אין מרפא, מחלתך קשה מאוד.
\v 13 אין מי שיטפל בך כדי שתירפאי, אין תרופה שתרפא אותך.
\v 14 כל המאהבים שלך שכחו אותך ואינם מתעניינים בשלומך. הכיתי אותך כמו שאויב מכה, הענשתי אותך בעונש אכזרי על חטאייך הרבים והעצומים.

\p
\v 15 "למה את זועקת על האסון שלך, על הכאב שלך שאין לו מרפא?

\p
בגלל חטאייך הרבים והעצומים עשיתי לך את כל הדברים האלה.

\p
\v 16 "כל אוכלייך יֵיאכלו, כל אויבייך יילקחו בשבי,

\p
את אלה ששדדו אותך ישדדו, את כל אלה שבזזו אותך יבזזו.

\p
\v 17 "אז ארפא את פצעייך, ארפא אותך מהמחלות שלך", אמר ה'.

\p
"קראו לך דחויה, ציון שאיש אינו מתעניין בשלומה".

\p
\v 18 כך אמר ה': "אשיב את השבויים לבתי יעקב וארחם על מקומות המגורים שלהם. העיר תיבָּנה על גל ההריסות שלה והארמונות יקומו במקומם הראוי.
\v 19 קול תודה וקולות אנשים שמחים יעלו מהם, ארבה את בני יעקב והם לא יהיו מעטים, אתן להם כבוד והם לא יהיו עלובים.
\v 20 הם יהיו כמו בעבר, העם יחיה לפניי בשלום ואעניש את כל מי שמציק לו.
\v 21 השליט שלו יֵצא ממנו והמושל שלו יֵצא מתוכו, אֲקרב אותו והוא יגש אליי, כי מי יעז לגשת אליי?!", אמר ה'.
\v 22 "אתם תהיו עמי ואני אהיה אלוהיכם.

\p
\v 23 "הנה סערת ה' פורצת בזעם, סערה משתוללת על ראש רשעים.
\v 24 כעסו של ה' לא ישקוט עד שיעשה ועד שיבצע את כל תכניותיו. בעתיד תִראו זאת.
\v 25 בעת ההיא", אמר ה', "אהיה אלוהי כל שבטי ישראל והם יהיו עמי".

\s1 ברית חדשה

\p
\c 31
\cp לא
\v 1 כך אמר ה': "העם שניצל מהמלחמה מצא חסד במדבר. אבוא ואתן לישראל מנוחה".

\p
\v 2 "ה' התגלה אליי בעבר הרחוק".

\p
"אהבתי אותךְ אהבת עולם, לכן משכתי אותך אליי בחסד.
\v 3 עוד אבנה אותך ותיבָּני, ישראל, עוד תתקשטי בתופים שלך ותצאי בריקודי שמחה.
\v 4 עוד תטעי כרמים בהרי שומרון, הנוטעים יטעו וייהנו מהפֵּרות.
\v 5 יבוא יום שהשומרים יקראו בהרי אפרים, 'בואו נעלה לציון אל ה' אלוהינו!'".

\p
\v 6 כך אמר ה': "השמיעו ליעקב קול שמחה, שִמחו בין מנהיגי העמים, קִראו בקול, הללו ואִמרו, 'הושע ה' את עמך, את שארית ישראל'.
\v 7 אביא אותם מארץ הצפון ואאסוף אותם מקצה העולם, גם את העיוורים, את הנכים ברגליהם, את ההרות ואת היולדות - את כולם יחד. המונים ישובו לכאן.
\v 8 הם יבואו בבכי ואוביל אותם בעדינות, אוליך אותם אל נחלי מים, בדרך ישרה שלא ייכשלו בה. כי אני אב לישראל, אפרים הוא בני הבכור".

\p
\v 9 "שִמעו את דבר ה', עמים, וסַפרו בארצות רחוקות, 'מי שפיזר את ישראל יאסוף אותו וישמור עליו כמו שרועה שומר על עדרו'.
\v 10 כי ה' יפדה את יעקב, יגאל אותו מידי חזק ממנו.
\v 11 בני העם יבואו וישמיעו קול שמחה בראש הר ציון, יזרמו בהמוניהם אל טוּב ה', אל הדגן ואל היין ואל השמן ואל הצאן והבקר הצעירים. נפשם תהיה כמו גן שופע מים והם לא יהיו עצובים עוד.
\v 12 אז ישמחו הבחורות וירקדו ואִתן בחורים וזקנים. אהפוך את האבל שלהם לשמחה, אנַחם אותם בצערם ואשַׂמח אותם.
\v 13 אשְׂביע את הכוהנים בשומן קרבנות, ועמי ישְׂבע מהטוּב שלי", אמר ה'.

\p
\v 14 כך אמר ה': "קול נשמע בְּרמה, שיר אבל ובכי מר.

\p
רחל בוכה על בניה, מסרבת להתנחם כי הם אינם".

\p
\v 15 כך אמר ה': "הפסיקי לבכות ולהזיל דמעות כי יש שכר למעשייך", אמר ה', "הבנים ישובו מארץ האויב.
\v 16 יש תקווה לעתיד שלך, הם ישובו לארצם", אמר ה'.

\p
\v 17 "שמעתי את אפרים מתאבל, 'הענשת אותי ונענשתי, הייתי כמו עגל לא מאולף. השב אותי אליך ואשוב, כי אתה ה' אלוהיי.
\v 18 אחרי ששבתי התחרטתי, אחרי שהבנתי הכיתי על הירך שלי מרוב צער. התביישתי והייתי נבוך בגלל חטאי נעוריי'.
\v 19 הלוא אפרים הוא בני היקר, ילד נחמד ואהוב, בכל פעם שאני מדבר עליו אני נזכר בו. אני נסער בגללו, חש רחמים כלפיו", אמר ה'.

\p
\v 20 הציבי לך ציוני דרך! שימי לך סימנים! שימי לב לדרך הסלולה! לדרך שהלכת בה! שובי ישראל, שובי אל הערים שלך.
\v 21 עד מתי תתחמקי, בת מורדת? ה' בורא מנהג חדש בארץ, אישה תחזר אחרי גבר.

\p
\v 22 כך אמר ה' צבאות אלוהי ישראל: "עוד יאמרו את הדבר הזה בארץ יהודה ובעריה אחרי שאשיב את השבויים שלה, 'יברך אותך ה', מִרעה הצדק, ההר הקדוש'.
\v 23 ביהודה ובכל עריה יתיישבו כולם, עובדי אדמה והיוצאים עם העדרים.
\v 24 אשקה לרוויה את הצמאים, ואת כל הרעבים אשביע".
\v 25 אחר כך התעוררתי והבנתי שנעם לי מה שראיתי בשנתי.

\p
\v 26 "יבואו ימים", אמר ה', "שארבה במשפחת ישראל ובמשפחת יהודה את בני האדם ואת הבהמות.
\v 27 כמו שמיהרתי לעקור ולשבור, להרוס, להשמיד ולפגוע, כך אמהר לבנות ולנטוע אותם", אמר ה'.
\v 28 "בימים ההם לא יאמרו עוד, 'האבות אכלו פֵּרות לא בשלים והבנים חשים בחמיצוּת'.
\v 29 כל איש ימות בגלל החטא שלו. כל מי שיאכל פרי לא בשל יחוש בחמיצוּת".

\p
\v 30 "יבואו ימים", אמר ה', "שאכרות עם משפחת ישראל ועם משפחת יהודה ברית חדשה,
\v 31 לא כמו הברית שכרתי עם אבותיהם כאשר החזקתי את ידם והוצאתי אותם מארץ מצריים, ברית שהם הפרו ולמרות זאת המשכתי להיות אדונם", אמר ה'.
\v 32 "אלא זאת הברית שאכרות עִם עַם ישראל אחרי הימים ההם", אמר ה'. "אשים את תורתי בתוכם ואכתוב אותה על לבם, ואהיה אלוהיהם והם יהיו עמי.
\v 33 הם לא ילַמדו עוד זה את זה ואיש את חברו ויאמרו, 'הַכירו את ה' ', כי כולם יכירו אותי, מהצעיר עד המבוגר", אמר ה', "כי אסלח להם על הפשעים שלהם ולא אזכור עוד את חטאיהם".

\p
\v 34 כך אמר ה', שנותן את השמש כדי שתאיר ביום וקובע שהירח והכוכבים יאירו בלילה, שמסעיר את הים וגליו סוערים, ה' צבאות שמו:
\v 35 "אם יפסיקו החוקים האלה להתקיים", אמר ה', "גם צאצאי ישראל לעולם לא יהיו עוד עמי".

\p
\v 36 כך אמר ה': "אם אפשר למדוד את השמים מלמעלה ולבדוק את יסודות הארץ למטה, אפשר גם שאדחה מעליי את כל צאצאי ישראל בגלל כל מה שעשו", אמר ה'.

\p
\v 37 "יבואו ימים", אמר ה', "שעיר ה' תיבָּנה לכבוד ה' ממגדל חֲנַנְאֵל עד שער הפינה.
\v 38 משם יֵצא קו ישר עד גבעת גָרֵב ויפנה לגוֹעָה.
\v 39 כל עמק הגופות והאפר וכל השדות עד נחל קִדְרוֹן, עד פינת שער הסוסים ממזרח יהיו מוקדשים לה'. האזור הזה לא ייעקר ולא ייהרס עוד לעולם".

\s1 ירמיהו קונה שדה

\p
\c 32
\cp לב
\v 1 ה' דיבר אל ירמיהו בשנה העשירית למלכות צדקיהו מלך יהודה, שהייתה השנה השמונה עשרה למלכות נבוכדראצר.
\v 2 צבא מלך בבל שם אז מצור על ירושלים וירמיהו הנביא היה כלוא בחצר המשמר שבבית מלך יהודה,
\v 3 שם כלא אותו צדקיהו מלך יהודה. המלך שאל: "מדוע ניבאת שה' אמר, 'אתן את העיר הזאת ביד מלך בבל והוא יכבוש אותה.
\v 4 צדקיהו מלך יהודה לא יצליח להימלט מפני הבבלים אלא יימסר לידי מלך בבל. הוא ידבר עם נבוכדראצר פנים אל פנים ויראה אותו במו עיניו.
\v 5 מלך בבל יוביל את צדקיהו לבבל, שם יישאר צדקיהו עד שאזכור אותו. אם תילחמו בבבלים לא תצליחו, אמר ה''?".

\p
\v 6 ירמיהו אמר: "ה' אמר לי,
\v 7 'חֲנַמְאֵל, בן שַׁלוּם דודך יבוא אליך ויאמר לך: "קנה את השדה שלי בעֲנָתוֹת כי עליך לקנות אותו על פי חוק הגאולה"'".

\p
\v 8 חנמאל בן דודי בא אליי אל חצר המשמר, כפי שאמר ה', ואמר לי: "קנה בבקשה את השדה שלי בענתות שבנחלת בנימין, כי שלך הזכות לָרשת את השדה ולכן עליך לגאול אותו. קנה אותו". ידעתי שזה דבר ה'.

\p
\v 9 קניתי את השדה בענתות מחנמאל בן דודי ושקלתי לו מאתיים גרם כסף.
\v 10 כתבתי חוזה וסגרתי אותו בחוֹתָם, החתמתי עדים ושקלתי את הכסף במאזניים.
\v 11 לקחתי את חוזה הקנייה, את החוזה הסגור בחותם ובו פרטי המכירה ותנאיה ואת ההעתק הפתוח של החוזה
\v 12 ונתתי את חוזה הקנייה לבָרוּךְ בן נֵרִיָה בן מַחְסֵיָה. עשיתי זאת בנוכחות חנמאל בן דודי והעדים שחתמו על החוזה ובנוכחות כל אנשי יהודה שישבו בחצר המשמר.
\v 13 ציוויתי על ברוך בנוכחותם:
\v 14 "כך אמר ה' צבאות אלוהי ישראל, 'קח את המסמכים האלה, את חוזה הקנייה הזה, את החוזה הסגור ואת החוזה הפתוח הזה, ושים אותם בכלי חרס כדי שישרדו זמן רב'.
\v 15 כי כך אמר ה' צבאות אלוהי ישראל, 'עוד ייקָנו בתים, שדות וכרמים בארץ הזאת'".

\p
\v 16 התפללתי לה' אחרי שנתתי את חוזה הקנייה לברוך בן נריה ואמרתי: 
\v 17 "אוי אדוני ה'! אתה עשית את השמים ואת הארץ בכוחך הרב. אין דבר שאינך יכול לעשות.
\v 18 אתה עושה חסד לאלפי דורות אבל מעניש בנים על חטאי אבותיהם. אתה האל הגדול והגיבור ששמו ה' צבאות,
\v 19 בעל תכניות גדולות ומעשים עצומים. אתה משגיח על חיי כל בני האדם ומחזיר לכל איש בהתאם להתנהגותו ומעשיו.
\v 20 עשית אותות ונסים בארץ מצריים ועד היום אתה עושה אותם בישראל ועם שאר בני האדם. כך פרסמת את שמך כפי שהוא מפורסם היום.
\v 21 הוצאת את עמך ישראל מארץ מצריים באותות ובנסים, בכוח רב, בעצמה ובמעשים נוראים,
\v 22 ונתת להם את הארץ הזאת שנשבעת לאבותיהם לתת להם, ארץ שופעת חלב ודבש.
\v 23 הם באו וכבשו אותה, אבל לא שמעו בקולך ולא נשמעו להוראותיך. את כל מה שציווית עליהם לעשות הם לא עשו, לכן הבאת עליהם את האסון הזה.
\v 24 סוללות עפר הוקמו סביב העיר כדי לכבוש אותה. כתוצאה מהמלחמה, הרעב והמגֵפה עומדת העיר ליפול בידי הבבלים שנלחמים בה ומה שאמרת אכן קורה, ואתה רואה זאת.
\v 25 אבל אדוני ה', אתה אמרת לי, 'קנה לך את השדה בכסף והחתם עדים', על אף שהעיר ניתנת בידי הבבלים".

\p
\v 26 ה' אמר לירמיהו:
\v 27 "אני ה' אלוהי כל יצור חי, האם יש דבר כלשהו שאיני יכול לעשות?!".

\p
\v 28 לכן כך אמר ה': "אתן את העיר הזאת ביד הבבלים וביד נבוכדראצר מלך בבל, והוא יכבוש אותה.
\v 29 הבבלים שנלחמים בעיר הזאת יפרצו לתוכה ויציתו אותה באש. הם ישרפו אותה ואת הבתים שעל גגותיהם הכעיסו אותי תושבי העיר כשהקריבו קרבנות לבעל והביאו קרבנות יין לאלוהים אחרים.
\v 30 בני ישראל ובני יהודה עשו רק את הרע בעיניי מיום שהיו לעמי. בני ישראל רק מכעיסים אותי במעשיהם", אמר ה'.
\v 31 "העיר הזאת עוררה את כעסי ואת זעמי מהיום שבנו אותה ועד היום, לכן אני רוצה לסלק אותה מפניי.
\v 32 בני ישראל ובני יהודה הכעיסו אותי בכל המעשים הרעים שלהם ושל המלכים, השרים, הכוהנים והנביאים שלהם, ושל אנשי יהודה ותושבי ירושלים.
\v 33 הם הִפנו אליי את הגב ולא את הפנים. לימדתי אותם שוב ושוב אבל הם אינם מקשיבים ואינם לומדים לקח.
\v 34 הם שמו את אליליהם המתועבים בבית שנקרא על שמי וטימאו אותו,
\v 35 ובָנו בגֵיא בן הִינוֹם מקומות פולחן לבעל כדי להקריב את בניהם ואת בנותיהם למוֹלֶךְ, מעשה שלא ציוויתי עליהם לעשות. גם לא עלה על דעתי שיעשו מעשה מתועב כזה ויגרמו ליהודה לחטוא.

\p
\v 36 "לכן אמר ה' אלוהי ישראל על העיר הזאת אשר אתם אומרים שתינתן ביד מלך בבל במלחמה, ברעב ובמגֵפה,
\v 37 'אאסוף את תושביה מכל הארצות שבהן פיזרתי אותם בכעסי ובזעמי הרב, אשיב אותם אל המקום הזה ואתן להם לחיות בביטחון.
\v 38 הם יהיו עמי ואני אהיה אלוהיהם.
\v 39 אתן להם לב אחד ודרך אחת לירוא אותי תמיד, כדי שיהיה טוב להם ולצאצאים שלהם.
\v 40 אכרות אתם ברית עולם שלא אפסיק להיטיב אתם, ואשים בלבם יראה כלפיי כדי שלא יעזבו אותי.
\v 41 אשמח להיטיב אתם ואטע אותם בארץ הזאת באמת, בכל לבי ובכל נפשי'".

\p
\v 42 כך אמר ה': "כמו שעשיתי לעם הזה את כל הרעה הגדולה הזאת, כך אעשה לו את כל הטובה שאמרתי שאעשה.
\v 43 שדות ייקָנו בארץ שאתם אומרים, 'היא שוממה ואין בה אדם ובהמה כי היא ניתנה ביד הבבלים'.
\v 44 שדות ייקָנו בה בכסף, חוזים ייכָּתבו ויֵיחתמו ועדים יַחתמו עליהם בנחלת בנימין ובסביבות ירושלים, בערי יהודה ובערי אזור ההר, בערי השפלה ובערי הנגב, כי אשיב את השבויים שלהם".

\s1 הבטחות טובות

\p
\c 33
\cp לג
\v 1 ה' דיבר שנית אל ירמיהו כשהנביא עדיין היה עצור בחצר המשמר:
\v 2 "כך אמר ה' שעשה את הארץ, שיצר אותה ומקיים אותה, ה' שמו,
\v 3 'קְרא אליי ואענה לך ואגיד לך דברים גדולים ועצומים שלא ידעת'".

\p
\v 4 כך אמר ה' אלוהי ישראל על בתי העיר הזאת ועל בתי מלכי יהודה שנהרסו לקראת המצור והמלחמה,
\v 5 העיר שתושביה מתכוננים להילחם בבבלים: "בתיה יתמלאו גופות אנשים שאהרוג בכעסי ובזעמי. בגלל מעשיהם הרעים לא אציל את העיר הזאת.
\v 6 אני עומד לרפא את פצעיה, לתת לה מרפא, לרפא את תושביה ולהעניק להם שלום ויציבות בשפע.
\v 7 אשיב את שבויי יהודה ואת שבויי ישראל ואבנה אותם כדי שיהיו כמו שהיו בעבר,
\v 8 ואטהר אותם מכל חטאיהם שחטאו לי ואסלח להם על כל הפשעים שפשעו נגדי.
\v 9 ירושלים תהיה לי מקור לשמחה, תהילה ופאר לעיני כל עמי הארץ כאשר ישמעו על כל המעשים הטובים שעשיתי. הם יפחדו וייבהלו כיוון שאני מיטיב אִתה ונותן לה שלום".

\p
\v 10 -
\v 11 כך אמר ה': "אתם אומרים על המקום הזה שהוא שומם, שאין בו אדם ואין בו בהמה, ועל ערי יהודה ורחובות ירושלים השוממים שאין בהם אדם ואין בהם תושב ואין בהם בהמה. עוד יישָמע בהם קול ששון וקול שמחה, קול חתן וקול כלה, קול האומרים, 'הודו לה' צבאות כי טוב ה' וחסדו קיים לעולם', ומביאים קרבנות תודה לבית ה', כי אשיב את השבויים לארץ והם יֵשבו בה כמו בעבר", אמר ה'.

\p
\v 12 כך אמר ה' צבאות: "עוד יהיה במקום הזה, השומם מאדם ועד בהמה, ובכל עריו, מִרעה לרועים המביאים את הצאן לרבוץ בו.
\v 13 בערי ההר, בערי השפלה, בערי הנגב, בנחלת בנימין, בסביבות ירושלים ובערי יהודה עוד יעברו כבשים על פני רועים שיִספרו אותן", אמר ה'.

\p
\v 14 "יבואו ימים", אמר ה', "שאקיים את הדברים הטובים שאמרתי למשפחת ישראל ולמשפחת יהודה.
\v 15 בימים ההם ובזמן ההוא אצמיח לדוד ענף צדיק שיעשה משפט צדק בארץ.
\v 16 בימים ההם תיוושע יהודה ותושבי ירושלים יחיו בביטחון וכך יקראו לה, 'ה' צִדקֵנו'".

\p
\v 17 כך אמר ה': "הצאצאים של דוד לא יפסיקו למלוך על עם ישראל
\v 18 והכוהנים משבט לוי לעולם לא יפסיקו לשרת אותי, להעלות קרבנות עולה, לשרוף מִנחה ולהקריב זבח".

\p
\v 19 ה' דיבר אל ירמיהו.
\v 20 כך אמר ה': "אם תפֵרו את הברית שלי עם היום ועם הלילה, ולכן לא יבואו היום והלילה בזמנם הקבוע,
\v 21 גם בריתי עם דוד עבדי תופר ובנו לא ימלוך אחריו. אז תופר גם בריתי עם הכוהנים משבט לוי המשרתים אותי.
\v 22 כמו שהכוכבים בשמים רבים עד שאי אפשר לספור אותם, וכמו שאי אפשר למדוד את כמות חול הים, כך ארבה את צאצאי דוד עבדי ואת הלויים המשרתים אותי".

\p
\v 23 ה' אמר לירמיהו:
\v 24 "שמת לב למה שבני העם הזה אמרו? הם אמרו, 'את שתי המשפחות שבחר בהן ה', הוא דחה מעליו'. כך הם בזים לעמי ואינם מחשיבים אותו עוד לעם".
\v 25 כך אמר ה': "אם לא כרתי ברית עם היום ועם הלילה, ולא קבעתי את חוקי השמים והארץ,
\v 26 גם אדחה מעליי את צאצאי יעקב ודוד עבדי ולא אמַנה מצאצאיו מושלים על צאצאי אברהם, יצחק ויעקב. אשיב את השבויים שלהם וארחם עליהם".

\s1 אזהרה לצדקיהו

\p
\c 34
\cp לד
\v 1 זה הדבר שנמסר לירמיהו מה' כאשר נבוכדראצר מלך בבל וכל צבאו וכל צבאות הממלכות והעמים שבשליטתו נלחמו בירושלים ובערים שסביבה.
\v 2 כך אמר ה' אלוהי ישראל: "לך ואמור לצדקיהו מלך יהודה שכך אמר ה', 'אני עומד לתת את העיר הזאת בידי מלך בבל. הוא ישרוף אותה,
\v 3 ואתה לא תימלט ממנו אלא תיתפס ותימסר לידיו, ועיניך יראו את מלך בבל ופיו ידבר אתך, ותילקח לבבל'.
\v 4 אך שְמע את דבר ה', צדקיהו מלך יהודה, כך אמר עליך ה', 'לא תמות במלחמה.
\v 5 תמות בשלום, וכמו שהבעירו מדורות לכבוד אבותיך - המלכים הקודמים שמלכו לפניך - כך יבעירו מדורה לכבודך ויתאבלו עליך, 'אוי אדון'. אני אומר שכך יהיה'", אמר ה'.

\p
\v 6 את כל הדברים האלה אמר ירמיהו הנביא לצדקיהו מלך יהודה בירושלים,
\v 7 כשצבא מלך בבל נלחם בירושלים ובכל ערי יהודה הנותרות, בלָכִישׁ ובעֲזֵקָה, כי אלה הערים שנשארו מערי יהודה המבוצרות.

\s1 שחרור עבדים

\p
\v 8 זה הדבר שנמסר לירמיהו מה' אחרי שצדקיהו המלך כרת ברית עם כל העם שבירושלים, שלפיה יוציאו לחופשי את כל העבדים
\v 9 וכל איש ישחרר את עבדו העברי ואת שפחתו העברייה כדי שאנשי יהודה לא ישעבדו זה את זה.
\v 10 כל השרים וכל בני העם שלקחו חלק בברית שלפיה ישחררו את העבדים ואת השפחות ולא ישעבדו אותם עוד, נענו ושחררו את עבדיהם.
\v 11 אבל אחר כך הם התחרטו והשיבו את העבדים ואת השפחות ששחררו, ושעבדו אותם מחדש.
\v 12 ה' אמר לירמיהו:
\v 13 "כך אמר ה' אלוהי ישראל, 'כרתי ברית עם אבותיכם כשהוצאתי אותם ממצריים, ארץ העבדות, ואמרתי:
\v 14 "אחרי שבע שנים על כל איש לשחרר את בן עמו העברי שנמכר לו לעבד. אחרי שעבד אצלך שש שנים עליך לשחרר אותו". אבל אבותיכם לא שמעו בקולי ולא הקשיבו לי.
\v 15 אתם שבתם היום לעשות את מה שנכון בעיניי, שחררתם זה את זה וכרתם ברית לפניי בבית שנקרא על שמי -
\v 16 ושוב אתם מחללים את שמי בכך שאתם משיבים את העבדים והשפחות ששחררתם, ומשעבדים אותם מחדש!'.
\v 17 לכן כך אמר ה', 'אתם לא שמעתם בקולי ולא שחררתם זה את זה ואיש את חברו, לכן אני משחרר אתכם למלחמה, למגֵפה ולרעב, ואגרום לכך שכל ממלכות העולם יזדעזעו מכם.
\v 18 את האנשים שהפֵרו את בריתי, אלה שלא קיימו את הנאמר בברית שכרתו לפניי, אלה שחתכו עגל לשניים ועברו בין החלקים שלו -
\v 19 שרי יהודה ושרי ירושלים, המשרתים, הכוהנים וכל האנשים שעברו בין החלקים של העגל -
\v 20 אתן ביד אויביהם וביד אלה שרוצים להרוג אותם, והגוויות שלהם יהיו מאכל לעופות ולבעלי החיים.
\v 21 את צדקיהו מלך יהודה ואת שריו אתן ביד אויביהם וביד אלה שרוצים להרוג אותם וביד חיילי מלך בבל שמסירים מעליכם את המצור.
\v 22 אצווה שישובו אל העיר הזאת, יילחמו בה, יכבשו וישרפו אותה. את ערי יהודה אהפוך לשממה ולא יישאר בהן תושב'", אמר ה'.

\s1 משפחת רכב

\p
\c 35
\cp לה
\v 1 זה הדבר שנמסר לירמיהו מה' בימי יהויקים בן יאשיהו מלך יהודה:
\v 2 "לך אל בני משפחת רֵכָב ובקש מהם לבוא לבית ה', אל אחד החדרים שמחוץ לבית, והשקה אותם יין".
\v 3 לקחתי את יַאֲזַנְיָה בן ירמיהו בן חֲבַצִנְיָה ואת אֶחיו ואת כל בניו ואת כל בני משפחת רכב
\v 4 והבאתי אותם לבית ה', אל החדר של בני חָנָן בן יִגְדַלְיָהוּ איש האלוהים, שליד חדר השרים, מעל לחדר של מַעֲשֵׂיָהוּ בן שַׁלוּם, שומר הפתח.
\v 5 הגשתי לבני משפחת רכב כלים מלאים יין וכוסות ואמרתי להם: "שתו יין".

\p
\v 6 הם השיבו: "לא נשתה יין כי יוֹנָדָב בן רכב אבינו ציווה עלינו, 'אל תשתו יין לעולם, אתם וצאצאיכם,
\v 7 גם אל תבנו בתים, אל תזרעו זרעים ואל תִטעו כרמים ולא יהיו לכם כרמים. התגוררו באוהלים כל חייכם כדי שתחיו חיים ארוכים על האדמה שעליה אתם גרים'.
\v 8 שמענו בקול יהונדב בן רכב אבינו בנוגע לכל מה שציווה עלינו, על הנשים, הבנים והבנות שלנו, לא לשתות יין כל חיינו,
\v 9 לא לבנות בתים למגורים ושלא יהיו לנו כרמים, שדות וזרעים.
\v 10 גרנו באוהלים ושמענו ועשינו כל מה שציווה עלינו יונדב אבינו.
\v 11 אבל כאשר תקף נבוכדראצר מלך בבל את הארץ אמרנו, 'בואו נברח לירושלים מפני צבאות בבל וארם', והתיישבנו בירושלים".

\p
\v 12 ה' אמר לירמיהו:
\v 13 "כך אמר ה' צבאות אלוהי ישראל, 'לך ואמור לאנשי יהודה ולתושבי ירושלים: "האם לא תלמדו לקח ותשמעו לדבריי?
\v 14 דברי יהונדב בן רכב קוימו. הוא ציווה על בניו לא לשתות יין והם לא שתו עד היום כי נשמעו למצוות אביהם, אבל אני דיברתי אליכם שוב ושוב ואתם לא שמעתם בקולי.
\v 15 שלחתי אליכם את כל עבדיי הנביאים שוב ושוב כדי לומר לכם, 'שובו מדרככם הרעה, תַקנו את מעשיכם ואל תלכו אחרי אלוהים אחרים ותעבדו אותם. אז תישארו על האדמה שנתתי לכם ולאבותיכם'. אבל לא הקשבתם ולא שמעתם בקולי.
\v 16 בני יהונדב בן רכב קיימו את המצווה שציווה עליהם אביהם אבל העם הזה לא שמע בקולי"'".

\p
\v 17 לכן כך אמר ה' אלוהי צבאות, אלוהי ישראל: "אני עומד להביא על יהודה ועל כל תושבי ירושלים את האסון שאמרתי שאביא עליהם כי דיברתי אליהם והם לא הקשיבו, קראתי להם והם לא ענו".

\p
\v 18 למשפחת רכב אמר ירמיהו שכך אמר ה' צבאות אלוהי ישראל: "נשמעתם למצוות יהונדב אביכם, קיימתם את כל מצוותיו ועשיתם כל מה שציווה עליכם.
\v 19 לכן כך אמר ה' צבאות אלוהי ישראל, 'תמיד יהיו ליונדב בן רכב צאצאים שיעבדו אותי'".

\s1 המלך שורף את המגילה

\p
\c 36
\cp לו
\v 1 בשנה הרביעית למלכות יהויקים בן יאשיהו מלך יהודה אמר ה' לירמיהו:
\v 2 "קח מגילה וכתוב עליה את כל הדברים שאמרתי לך על ישראל ועל יהודה ועל כל העמים מאז דיברתי אליך בימי יאשיהו ועד היום.
\v 3 אולי ישמעו אנשי יהודה על האסון שאני חושב להביא עליהם וישובו מדרכם הרעה, ואז אסלח להם על חטאיהם ועל פשעיהם".

\p
\v 4 ירמיהו קרא לברוך בן נֵרִיָה, וברוך כתב על מגילה את מה שהכתיב לו ירמיהו, את כל הדברים שאמר לו ה'.
\v 5 ירמיהו אמר לברוך: "אני עצוּר. איני יכול ללכת לבית ה'.
\v 6 לך אתה וקרא מהמגילה את דברי ה' שהכתבתי לך. קרא אותם לעם בבית ה' ביום צום, וגם לכל אנשי יהודה הבאים מעריהם.
\v 7 אולי יתחננו לפני ה' וישובו מדרכם הרעה, כי ה' ביטא כעס גדול וזעם רב כלפי העם הזה".

\p
\v 8 ברוך בן נריה עשה את כל מה שציווה עליו ירמיהו הנביא. הוא קרא מהמגילה את דברי ה' בבית ה'.
\v 9 בשנה החמישית למלכות יהויקים בן יאשיהו מלך יהודה, בחודש התשיעי [כסלו], הכריזו על צום לכל תושבי ירושלים ולכל האנשים שבאו מערי יהודה לירושלים.
\v 10 ברוך קרא לפני כל העם מהמגילה את דברי ירמיהו בחצר העליונה של בית ה', בחדרו של גְמַרְיָהוּ בן שָׁפָן המזכיר הראשי, ליד פתח שער בית ה' החדש.
\v 11 מִיכָיְהוּ בן גמריהו בן שפן שמע את כל דברי ה' שהוקראו מהמגילה
\v 12 וירד אל בית המלך, אל חדר המזכיר הראשי. הוא ראה שכל השרים ישבו שם: אֱלִישָׁמָע המזכיר הראשי, דְלָיָהוּ בן שְׁמַעְיָהוּ, אֶלְנָתָן בן עַכְבּוֹר, גמריהו בן שפן, צדקיהו בן חנניהו וכל השרים.
\v 13 מיכיהו סיפר להם את כל הדברים ששמע את ברוך קורא לעם מהמגילה,
\v 14 וכל השרים שלחו אל ברוך את יְהוּדִי בן נְתַנְיָהוּ בן שֶׁלֶמְיָהוּ בן כּוּשִׁי לומר: "את המגילה שקראת לעם, קח ובוא".

\p
ברוך בן נריהו לקח את המגילה ובא אליהם
\v 15 והם אמרו לו: "שב בבקשה וקרא לנו אותה". ברוך קרא.
\v 16 כאשר שמעו את כל הדברים, הם הסתכלו זה על זה בפחד ואמרו לברוך: "נספר למלך את כל הדברים האלה".
\v 17 הם גם ביקשו מברוך: "ספר לנו איך כתבת את כל הדברים האלה שאמר ירמיהו, האם ירמיהו הכתיב לך?".
\v 18 ברוך השיב להם: "הוא הכתיב לי את כל הדברים האלה ואני כתבתי אותם על המגילה בדיו".

\p
\v 19 השרים אמרו לברוך: "לך אתה והסתתר עם ירמיהו בלי שאיש ידע איפה אתם",
\v 20 ואז הלכו אל חצר המלך (את המגילה שמו בחדרו של אלישמע המזכיר הראשי) וסיפרו למלך את כל הדברים.
\v 21 המלך שלח את יהודי להביא את המגילה. יהודי לקח אותה מחדרו של אלישמע המזכיר הראשי וקרא אותה למלך ולכל השרים שעמדו לידו.
\v 22 המלך ישב בבית החורף והאח בערה לפניו. זה היה בחודש התשיעי.
\v 23 בכל פעם שיהודי קרא שלושה או ארבעה קטעים, חתך אותם המלך מהמגילה בסכין של מזכירים והשליך אותם אל האש שבאח, עד שהמגילה נשרפה כולה.
\v 24 המלך וכל אנשיו ששמעו את כל הדברים האלה לא פחדו ולא קרעו את בגדיהם.
\v 25 אלנתן, דליהו וגמריהו הפצירו במלך לא לשרוף את המגילה אבל הוא לא שמע בקולם.
\v 26 הוא ציווה על יְרַחְמְאֵל בן המלך, על שְׂרָיָהוּ בן עַזְרִיאֵל ועל שֶׁלֶמְיָהוּ בן עַבְדְאֵל להביא את ברוך המזכיר ואת ירמיהו הנביא, אבל ה' הסתיר אותם.

\p
\v 27 ה' אמר לירמיהו אחרי ששרף המלך את המגילה ובה הדברים שהכתיב ירמיהו לברוך:
\v 28 "קח מגילה אחרת וכתוב עליה את כל הדברים הקודמים שנכתבו במגילה הראשונה ששרף יהויקים מלך יהודה.
\v 29 ליהויקים מלך יהודה אמור שכך אמר ה', 'אתה שרפת את המגילה הזאת ושאלת: "מדוע כתבת עליה שמלך בבל יבוא להרוס את הארץ הזאת ולסלק ממנה אדם ובהמה?!".
\v 30 לכן כך אמר ה' על יהויקים מלך יהודה: "לא יהיה לו בן שימלוך על כיסא דוד, הגוִויה שלו תושלך ותהיה חשופה לחום ביום ולכְּפור בלילה.
\v 31 אעניש אותו, את צאצאיו ואת עבדיו, על חטאיהם. אביא עליהם ועל תושבי ירושלים ואנשי יהודה את האסון שאמרתי להם שאביא, והם לא הקשיבו"'".

\p
\v 32 ירמיהו לקח מגילה אחרת ונתן אותה לברוך בן נריהו המזכיר. ברוך כתב עליה את מה שהכתיב לו ירמיהו, את כל הדברים שהיו במגילה ששרף יהויקים מלך יהודה ועוד הוסיף עליהם דברים רבים דומים.

\s1 נבואה לצדקיהו

\p
\c 37
\cp לז
\v 1 המלך צדקיהו בן יאשיהו, שנבוכדראצר מלך בבל המליך על יהודה, מָלַך במקום כָּנְיָהוּ בן יהויקים.
\v 2 צדקיהו, אנשיו והעם לא שמעו לדברי ה' שמסר באמצעות ירמיהו הנביא.
\v 3 המלך צדקיהו שלח את יְהוּכַל בן שֶׁלֶמְיָה ואת צְפַנְיָהוּ בן מַעֲשֵׂיָה הכוהן לומר לירמיהו הנביא: "התפלל בבקשה בעדנו אל ה' אלוהינו".
\v 4 ירמיהו התהלך חופשי בין בני העם. עדיין לא שמו אותו בכלא.
\v 5 צבא פרעה יצא ממצריים והבבלים שצרו על ירושלים שמעו על כך והסירו מעליה את המצור.

\p
\v 6 ה' אמר לירמיהו הנביא:
\v 7 "כך אמר ה' אלוהי ישראל, 'אִמרו למלך יהודה ששלח אתכם להתפלל אליי: "צבא פרעה שבא לעזור לכם ישוב לארצו, למצריים,
\v 8 והבבלים ישובו להילחם בעיר הזאת, יכבשו וישרפו אותה".
\v 9 כך אמר ה': "אל תרמו את עצמכם ותאמרו, 'הבבלים בוודאי יעזבו אותנו', כי הם לא יעזבו!
\v 10 גם אם תהרגו את כל צבא הבבלים שנלחמים בכם ויישארו מהם פצועים באוהליהם, הם יקומו וישרפו את העיר הזאת"'".

\p
\v 11 כאשר הסיר צבא הבבלים מעל ירושלים את המצור בגלל צבא מצריים
\v 12 יצא ירמיהו מירושלים כדי ללכת לנחלת בנימין ולהתחלק שם עם האנשים ברכוש.
\v 13 הוא הגיע לשער בנימין. הממונה על השער ושמו יִרְאִיָיה בן שֶׁלֶמְיָה בן חֲנַנְיָה היה במקום. הוא תפס את ירמיהו הנביא ואמר: "אתה נכנע לבבלים!".
\v 14 ירמיהו השיב: "זה שקר. אינני נכנע לבבלים", אבל יראייה לא הקשיב לו. הוא תפס את ירמיהו והביא אותו אל השרים,
\v 15 והם כעסו על ירמיהו, הִכו אותו וכלאו אותו בבית הסוהר שבבית יהונתן המזכיר הראשי, כי ביתו שימש בית כלא.
\v 16 כך הגיע ירמיהו אל הכלא שמתחת לאדמה ואל התאים, ונשאר שם זמן רב.

\p
\v 17 צדקיהו המלך שלח להביא את ירמיהו ושאל אותו בביתו בסתר: "האם יש לך מסר מה'?".

\p
"כן", השיב ירמיהו. "אתה תינתן בידי מלך בבל".

\p
\v 18 ירמיהו אמר למלך צדקיהו: "איזה חטא חטאתי לך, לאנשיך ולעם הזה שבגללו כלאתם אותי בבית הכלא?
\v 19 איפה הנביאים שלכם, שניבאו שמלך בבל לא יתקוף אתכם ואת הארץ הזאת?
\v 20 כעת, שמע בבקשה אדוני המלך. אני מתחנן לפניך, אל תשיב אותי לבית יהונתן המזכיר הראשי כדי שלא אמות שם".
\v 21 המלך צדקיהו ציווה לשים את ירמיהו בחצר המשמר ולתת לו מדי יום לחם עגול מרחוב האופים, עד שלא נשאר לחם בעיר. ירמיהו נשאר בחצר המשמר.

\s1 ירמיהו מושלך לבור

\p
\c 38
\cp לח
\v 1 שְׁפַטְיָה בן מַתָן, גְדַלְיָהוּ בן פַּשְׁחוּר, יוּכַל בן שֶׁלֶמְיָהוּ ופַשְׁחוּר בן מַלְכִּיָה שמעו את הדברים שאמר ירמיהו לכל העם כשאמר:
\v 2 "כך אמר ה', 'מי שיישאר בעיר הזאת ימות במלחמה, ברעב ובמגֵפה, ומי שייכנע לבבלים יחיה, הוא יִינצל ממוות'.
\v 3 כך אמר ה', 'העיר הזאת תינתן ביד צבא מלך בבל והוא יכבוש אותה'".
\v 4 השרים אמרו למלך: "צריך להרוג את האיש הזה כי הוא מחליש את הלוחמים שנשארו בעיר הזאת ואת כל העם כשהוא אומר להם דברים כאלה. האיש הזה אינו רוצה את טובת העם הזה אלא את רעתו".
\v 5 צדקיהו המלך אמר: "הוא בידכם. המלך אינו יכול לומר לכם דבר".
\v 6 הם לקחו את ירמיהו והשליכו אותו לבור המים של מַלכִּיָהוּ בן המלך שבחצר המשמר. הם הורידו אותו בחבלים. בבור לא היו מים אלא בוץ, וירמיהו שקע בבוץ.

\p
\v 7 עֶבֶד-מֶלֶךְ מכּוּשׁ, שהיה משרת בבית המלך, שמע שהורידו את ירמיהו לבור. המלך ישב אז בשער בנימין.
\v 8 עבד-מלך יצא מבית המלך ואמר למלך:
\v 9 "אדוני המלך, האנשים האלה נהגו ברוע כשעשו לירמיהו הנביא מה שעשו. הם השליכו אותו לבור, שם ימות מרעב כי אין עוד לחם בעיר".
\v 10 המלך ציווה על עבד-מלך מכוש: "קח אתך מכאן שלושים אנשים והוצא את ירמיהו הנביא מהבור לפני שימות".
\v 11 עבד-מלך לקח אתו את האנשים, הלך אל בית המלך, אל חדר שמתחת לחדר האוצר, ולקח משם סמרטוטים ובגדים בלויים. הוא הוריד אותם עם חבלים אל ירמיהו אל הבור.
\v 12 עבד-מלך מכוש אמר לירמיהו: "שים את הסמרטוטים והבגדים הבלויים מתחת לבתי השחי שלך, סביב החבלים", וירמיהו עשה כדבריו.
\v 13 האנשים משכו את ירמיהו בחבלים והוציאו אותו מהבור, אך ירמיהו נשאר בחצר המשמר.

\p
\v 14 צדקיהו המלך שלח להביא אליו את ירמיהו הנביא לכניסה השלישית בבית ה'. המלך אמר לירמיהו: "אני רוצה לשאול אותך משהו. אל תסתיר ממני דבר".

\p
\v 15 ירמיהו אמר לצדקיהו: "אם אומַר לך הרי תהרוג אותי ואם אייעץ לך לא תשמע בקולי".

\p
\v 16 צדקיהו המלך נשבע לירמיהו בסתר: "אני נשבע בה' שנתן לנו חיים, שלא אהרוג אותך ולא אתן אותך בידי האנשים האלה שרוצים להרוג אותך".

\p
\v 17 אז אמר ירמיהו לצדקיהו: "כך אמר ה' אלוהי צבאות, אלוהי ישראל, 'אם תיכנע לשרי מלך בבל, תישאר בחיים והעיר הזאת לא תישרף, ואתה ובני משפחתך תישארו בחיים.
\v 18 אם לא תיכנע לשרי מלך בבל, העיר הזאת תינתן ביד הבבלים, הם ישרפו אותה ואתה לא תימלט מידם'".

\p
\v 19 צדקיהו המלך אמר לירמיהו: "אני פוחד שהבבלים ייתנו אותי בידי אנשי יהודה שנכנעו להם ואנשי יהודה יתעללו בי".

\p
\v 20 ירמיהו אמר: "הם לא ייתנו אותך בידיהם! שמע בבקשה בקול ה', לְמה שאני אומר לך, ויִיטב לך ותישאר בחיים.
\v 21 אבל אם תסרב להיכנע, כך הראה לי ה':
\v 22 כל הנשים שנשארו בבית מלך יהודה יוצאו אל שרי מלך בבל ויאמרו, 'ידידיך הסיתו אותך והתגברו עליך, רגליך שקעו בבוץ והם עזבו אותך'.
\v 23 את כל נשיך ואת בניך יוציאו אל הבבלים ואתה לא תימלט מידם אלא תיתפס ביד מלך בבל ותגרום לעיר הזאת להישרף".

\p
\v 24 צדקיהו אמר לירמיהו: "לא אהרוג אותך אם איש לא יֵדע על השיחה הזאת.
\v 25 אם ישמעו השרים שדיברתי אתך ויבואו ויאמרו לך, 'אמור לנו בבקשה מה אמרת למלך ומה אמר לך המלך, אל תסתיר מאתנו ולא נהרוג אותך',
\v 26 אמור להם, 'התחננתי לפני המלך שלא ישיב אותי אל בית יהונתן כדי שלא אמות שם'".

\p
\v 27 כל השרים באו אל ירמיהו ושאלו אותו והוא אמר להם את כל הדברים שהמלך ציוה עליו לומר. הם שתקו והניחו לו כי תוכן השיחה לא נודע.
\v 28 ירמיהו נשאר בחצר המשמר עד ליום שירושלים נכבשה.

\p
כאשר נכבשה ירושלים...

\s1 חורבן ירושלים

\p
\c 39
\cp לט
\v 1 בשנה התשיעית למלכות צדקיהו מלך יהודה, בחודש העשירי [טבת], יצא נבוכדראצר מלך בבל וכל צבאו לירושלים ושם עליה מצור.
\v 2 בשנה האחת עשרה למלכות צדקיהו, בתשעה לחודש הרביעי [תמוז], נפרצה חומת העיר.
\v 3 כל שרי מלך בבל באו לשבת בשער האמצעי: נֵרְגַל שַׂרְאֶצֶר מסַמְגַר, נְבוֹ שַׂרְסְכִים השר הבכיר, נֵרְגַל שַׂרְאֶצֶר המכשף הבכיר וכל שאר שרי מלך בבל.
\v 4 צדקיהו מלך יהודה וכל הלוחמים ראו אותם וברחו בלילה מהעיר דרך גן המלך, בשער שבין החומות, לכיוון בקעת הירדן.
\v 5 חיילי הבבלים רדפו אחריהם והשיגו את צדקיהו בערבות יריחו. הם לקחו אותו והביאו אותו לרִבְלָה שבאיזור חֲמָת, אל נבוכדראצר מלך בבל, והוא קבע את עונשו.
\v 6 מלך בבל שחט ברבלה את בני צדקיהו לעיניו, וגם את שרי יהודה שחט מלך בבל,
\v 7 את עיני צדקיהו ניקר ואסר אותו בשרשרות אָרָד והביא אותו לבבל.
\v 8 את בית המלך ואת בתי העם שרפו הבבלים, ואת חומות ירושלים הרסו.
\v 9 את יתר בני העם שנשארו בעיר, את אלה שנכנעו לבבלים ואת כל יתר האנשים הִגלה נְבוּזַרְאֲדָן שר הצבא לבבל.
\v 10 את העניים מהעם, שלא היה להם דבר, השאיר נבוזראדן שר הצבא בארץ יהודה, ונתן להם אז כרמים ושדות.

\p
\v 11  נבוכדראצר מלך בבל ציווה על נבוזראדן שר הצבא בקשר לירמיהו:
\v 12 "קח אותו והשגח עליו. אל תעשה לו שום דבר רע אלא כל מה שיֹאמר לך, עשה".
\v 13 נבוזראדן שר הצבא, נְבוּשַׁזְבָּן השר הבכיר, נֵרְגַל שַׂרְאֶצֶר המכשף הבכיר וכל שרי מלך בבל
\v 14 שלחו לקחת את ירמיהו מחצר המשמר ומסרו אותו לגְדַלְיָהוּ בן אֲחִיקָם בן שָׁפָן כדי שייקח אותו הביתה. ירמיהו נשאר בין בני העם.

\p
\v 15 כשהיה ירמיהו עצור בחצר המשמר נמסר לו דבר ה':
\v 16 "לך ואמור לעבד-מלך מכוש שכך אמר ה' צבאות אלוהי ישראל, 'אני עומד להביא על העיר הזאת את הדברים שאמרתי, להרֵע לה ולא להיטיב אתה, ואתה תראה זאת ביום ההוא.
\v 17 אבל אותך אציל ביום ההוא', אמר ה', 'ולא תינתן ביד האנשים שאתה פוחד מפניהם,
\v 18 כי אני אציל אותך, לא תיהרג במלחמה אלא תינצל כי בטחת בי', אמר ה'".

\s1 הנשארים בארץ

\p
\c 40
\cp מ
\v 1 זה הדבר שנמסר לירמיהו מה' אחרי ששחרר אותו נבוזראדן מפקד המשמר מרָמָה כאשר לקח אותו, כבול בשרשרות, עם כל הגולים מירושלים ומיהודה שהוגלו לבבל.
\v 2 מפקד המשמר קרא לירמיהו ואמר לו: "ה' אלוהיך דיבר על האסון הזה שבא על המקום הזה.
\v 3 הוא הביא ועשה את מה שאמר. חטאתם לה' ולא שמעתם בקולו, לכן קרה לכם הדבר הזה.
\v 4 היום אני משחרר אותך מהשרשרות שעל ידיך. אם אתה רוצה לבוא אתי לבבל, בוא ואשגיח עליך. אם אינך רוצה לבוא אתי, אל תבוא. ראה, כל הארץ לפניך. לך לאן שטוב ונכון בעיניך".
\v 5 ירמיהו לא השיב ומפקד המשמר אמר לו: "שוב אל גדליה בן אחיקם בן שפן, שמֶלך בבל הפקיד על ערי יהודה, והישאר אתו בין בני העם, או לך לאן שנכון בעיניך". מפקד המשמר נתן לו מנת מזון ומתנה, ושחרר אותו.
\v 6 ירמיהו הלך למִצְפָּה, אל גדליה בן אחיקם, ונשאר אתו בין בני העם שנשארו בארץ.

\p
\v 7 מפקדי הצבא ואנשיהם שהיו מחוץ לעיר שמעו שמלך בבל הפקיד את גדליהו בן אחיקם בארץ על הגברים, הנשים והילדים ועל עניי הארץ שלא הוגלו לבבל.
\v 8 יִשְׁמָעֵאל בן נְתַנְיָהוּ, יוחנן ויונתן בני קָרֵחַ, שְׂרָיָה בן תַנְחוּמֶת, בני עֵיפַיי מנְטוֹפָה וִיזַנְיָהוּ בן האיש ממַעֲכָה באו עם אנשיהם אל גדליה למצפה,
\v 9 וגדליהו בן אחיקם בן שפן נשבע להם ולאנשיהם: "אל תחששו לעבוד את הבבלים. הישארו בארץ ועִבדו את מלך בבל ויִיטב לכם.
\v 10 אני אשאר במצפה כדי לייצג אתכם לפני הבבלים שיבואו לכאן. ואתם, לכו ועשו יין ושמן, אִספו פֵּרות קיץ בכלים שלכם, והישארו בערים שלקחתם לעצמכם".

\p
\v 11 בנוסף עליהם שמעו כל אנשי יהודה שהיו במואב, בין בני עמון, באֱדום ובכל הארצות, שמלך בבל השאיר שארית ליהודה והפקיד עליהם את גדליהו בן אחיקם בן שפן.
\v 12 כל אנשי יהודה שבו מכל המקומות שהתפזרו בהם ובאו אל ארץ יהודה, אל גדליהו במצפה. הם אספו הרבה מאוד ענבי יין ופרות קיץ.

\s1 רצח גדליהו

\p
\v 13 יוחנן בן קָרח וכל שאר מפקדי הצבא שהיו מחוץ לעיר באו אל גדליהו למצפה
\v 14 ואמרו לו: "האם אינך יודע שבַּעֲלִיס מלך בני עמון שלח את ישמעאל בן נתניה להרוג אותך?", אבל גדליהו בן אחיקם לא האמין להם.
\v 15 יוחנן בן קָרח אמר לגדליהו בסתר במצפה: "הנח לי ללכת להרוג את ישמעאל בן נתניה. איש לא יֵדע. מדוע שיהרוג אותך, וכל אנשי יהודה שנאספו אליך יתפזרו ושארית יהודה תושמד?",
\v 16 אבל גדליהו בן אחיקם השיב ליוחנן בן קָרח: "אל תעשה זאת. אתה אומר דברי שקר על ישמעאל".

\p
\c 41
\cp מא
\v 1 בחודש השביעי [תשרי] בא ישמעאל בן נתניה בן אלישמע ממשפחת המלוכה, אחד משריו החשובים של המלך, עם עשרה אנשים אל גדליהו בן אחיקם למצפה. הם אכלו שם יחד, במצפה.
\v 2 ישמעאל בן נתניה ועשרת האנשים שהיו אתו התנפלו על גדליהו בן אחיקם בן שפן. הם הרגו את האיש שמלך בבל הפקיד על הארץ!
\v 3 גם את כל אנשי יהודה שהיו עם גדליהו במצפה ואת הבבלים שהיו שם, את החיילים, הרג ישמעאל.
\v 4 יום אחרי רצח גדליהו עדיין לא ידע על כך איש.
\v 5 שמונים איש משכם, משילֹה ומשומרון באו כשהם מגולחי זקן, קרועי בגדים וגופם שרוט. הם הביאו אתם קרבנות מִנחה ולבונה לבית ה'.
\v 6 ישמעאל בן נתניה יצא לקראתם ממצפה כשהוא הולך ובוכה, וכשפגש אותם אמר: "בואו אל גדליהו בן אחיקם".
\v 7 כאשר נכנסו שמונים האנשים לעיר, שחטו אותם ישמעאל בן נתניה ואנשיו, והשליכו אותם לתוך הבור.
\v 8 בין השמונים היו עשרה אנשים שאמרו לישמעאל: "אל תהרוג אותנו כי יש לנו חיטה ושעורה, שמן ודבש מוסתרים בשדה". ישמעאל הניח להם ולא הרג אותם עם האחרים.
\v 9 הבור שאליו השליך ישמעאל את כל גופות האנשים שרצח עם גדליהו הוא בור המים שחפר המלך אסא כהגנה מפני בַּעְשָׁא מלך ישראל. את הבור הזה מילא ישמעאל בן נתניהו בגופות מתים.
\v 10 הוא לקח בשבי את כל שארית העם שהיה במצפה, את בנות המלך ואת כל האנשים במצפה שנבוזראדן שר הצבא הפקיד עליהם את גדליהו בן אחיקם. ישמעאל בן נתניה לקח אותם בשבי ופנה ללכת אל בני עמון.

\p
\v 11 יוחנן בן קָרח וכל מפקדי הצבא שהיו אתו שמעו על המעשה הנורא שעשה ישמעאל בן נתניה.
\v 12 הם אספו את כל האנשים ויצאו להילחם בישמעאל בן נתניה. הם מצאו אותו ליד הבריכה בגִבעון.
\v 13 כאשר ראו האנשים שהיו עם ישמעאל את יוחנן בן קָרח ואת כל מפקדי הצבא שהיו אתו, הם שמחו מאוד.
\v 14 כל האנשים שלקח ישמעאל בשבי ממצפה פנו ממנו ועברו אל יוחנן בן קָרח.
\v 15 ישמעאל בן נתניה נמלט עם שמונה אנשים מפני יוחנן והלך אל בני עמון.
\v 16 יוחנן בן קָרח וכל מפקדי החיילים שהיו אתו לקחו מידי ישמעאל בן נתניה את שארית העם שנלקח בשבי ממצפה אחרי שישמעאל רצח את גדליה בן אחיקם. הם לקחו מגבעון לוחמים, נשים, ילדים ומשרתים.
\v 17 משם הלכו וחנו בגֵרוּת כִּמְהָם שליד בית לחם והתכוונו לרדת למצריים.
\v 18 הם רצו לברוח מהבבלים כי פחדו מהם, כי ישמעאל בן נתניה הרג את גדליהו בן אחיקם, את מי שמלך בבל הפקיד על הארץ.

\s1 אל תרדו למצריים

\p
\c 42
\cp מב
\v 1 כל מפקדי הצבא, יוחנן בן קָרח, יְזַנְיָה בן הוֹשַׁעְיָה וכל העם, מהצעיר ועד המבוגר, ניגשו
\v 2 אל ירמיהו הנביא ואמרו לו: "אנחנו מתחננים לפניך שתתפלל בעדנו אל ה' אלוהיך, בעד כל השארית הזאת. היינו רבים ונשארנו מעטים כפי שאתה רואה.
\v 3 בקש מה' אלוהיך לומר לנו לאן ללכת ומה לעשות".

\p
\v 4 ירמיהו הנביא אמר להם: "שמעתי. אתפלל לה' אלוהיכם כפי שביקשתם וכל מה שה' יענה לכם, אומַר לכם. לא אסתיר מכם דבר".

\p
\v 5 הם אמרו לירמיהו: "ה' יהיה לנו לעד אמִתי ונאמן שכל דבר שיצווה עלינו ה' אלוהיך, נעשה.
\v 6 בין שהדבר טוב ובין שהוא רע, נשמע בקול ה' אלוהינו שאליו אנחנו שולחים אותך, כדי שיִיטב לנו כי נשמע בקול ה' אלוהינו".

\p
\v 7 כעבור עשרה ימים דיבר ה' אל ירמיהו.
\v 8 ירמיהו קרא ליוחנן בן קָרח, לכל שרי הצבא שהיו אתו ולכל העם, מהצעיר ועד המבוגר,
\v 9 ואמר להם: "כך אמר ה' אלוהי ישראל ששלחתם אותי אליו כדי שאתחנן לפניו בעדכם,
\v 10 'אם תישארו בארץ הזאת אבנה אתכם ולא אהרוס, אטע אתכם ולא אעקור, כי אני מצטער על האסון שהבאתי עליכם.
\v 11 אל תפחדו ממלך בבל, שממנו אתם פוחדים. אל תפחדו ממנו', אמר ה', 'כי אני אִתכם כדי להושיע אתכם ולהציל אתכם מידו.
\v 12 אעורר בלבו רחמים והוא ירחם עליכם וישיב אתכם אל אדמתכם.
\v 13 אבל אם תאמרו: "לא נישאר בארץ הזאת", ולא תשמעו בקול ה' אלוהיכם
\v 14 אלא תאמרו: "לא, כי למצריים נלך. שם לא נראה מלחמה, לא נשמע תרועות שופר ולא נרעב למזון, לכן נתיישב שם",
\v 15 שִמעו עכשיו, שארית יהודה, מה אומר ה'. כך אמר ה' צבאות אלוהי ישראל: "אם תפנו ללכת למצריים ותלכו לגור שם,
\v 16 המלחמה שאתם פוחדים מפניה תגיע אליכם למצריים והרעב שאתם חוששים ממנו ירדוף אחריכם למצריים, ושם תמותו.
\v 17 כל האנשים שיפנו ללכת למצריים כדי לגור שם ימותו במלחמה, ברעב ובמגֵפה. לא יישאר מהם איש אחרי האסון שאביא עליהם".
\v 18 כי כך אמר ה' צבאות אלוהי ישראל: "כפי ששפכתי את כעסי על תושבי ירושלים, כך אשפוך את כעסי עליכם כאשר תבואו למצריים. אתם תהיו לקללה ולבושה ותעוררו השתוממות, ולא תראו עוד את המקום הזה"'.

\p
\v 19 "ה' אמר לכם, 'שארית יהודה, אל תלכו למצריים!'. זִכרו שהזהרתי אתכם היום!
\v 20 אתם משקרים. שלחתם אותי אל ה' אלוהיכם ואמרתם, 'התפלל בעדנו אל ה' אלוהינו, כל מה שיאמר לך ה' אלוהינו אמור לנו ונעשה'.
\v 21 אמרתי לכם היום, ואתם אינכם שומעים בקול ה' אלוהיכם ואינכם נשמעים לכל מה ששלח אותי לומר לכם.
\v 22 דעו לכם שתמותו במלחמה, ברעב ובמגֵפה בַּמקום שאתם רוצים ללכת לגור בו!".

\s1 העם יורד למצריים

\p
\c 43
\cp מג
\v 1 ירמיהו מסר לבני העם את כל דברי ה' אלוהיהם, את כל הדברים ששלח ה' אלוהיהם למסור להם, את כל הדברים האלה. כאשר סיים
\v 2 אמרו עֲזַרְיָה בן הושַעיה ויוחנן בן קָרח וכל האנשים הרשעים לירמיהו: "אתה משקר! ה' לא שלח אותך לומר, 'אל תלכו למצריים כדי לגור שם'.
\v 3 ברוך בן נֵרִיָה מסית אותך נגדנו במטרה לתת אותנו ביד הבבלים כדי שיהרגו אותנו או יַגלו אותנו לבבל".
\v 4 יוחנן בן קָרח, כל מפקדי הצבא וכל העם לא שמעו בקול ה' שאמר להם להישאר ביהודה.
\v 5 יוחנן בן קָרח וכל מפקדי הצבא אספו את כל תושבי יהודה הנותרים ששבו מכל הארצות שהתפזרו בהן והתיישבו שוב ביהודה,
\v 6 ואת הגברים, הנשים והילדים, את בנות המלך ואת כל האנשים שהשאיר נבוזראדן שר הצבא עם גדליהו בן אחיקם בן שפן, את ירמיהו הנביא ואת ברוך בן נריהו.
\v 7 הם באו למצריים כי לא שמעו בקול ה', והגיעו עד תַחְפַּנְחֵס.

\p
\v 8 ה' אמר לירמיהו בתחפנחס:
\v 9 "קח בידך אבנים גדולות וטמון אותן לעיני אנשי יהודה בטיט שברחבה המלבנית שבפתח בית פרעה בתחפנחס.
\v 10 אמור להם שכך אמר ה' צבאות אלוהי ישראל, 'אשלח להביא את עבדי נבוכדראצר מלך בבל ואשים את כיסאו מעל האבנים האלה שטמנתי. הוא יפרוש את אוהל המלכות שלו מעליהן.
\v 11 הוא יכבוש את ארץ מצריים. מי שנידון למוות ימות, מי שנידון לשבי יילקח בשבי ומי שנידון למות במלחמה ימות במלחמה.
\v 12 אצית אש במקדשֵי אלוהי מצריים. נבוכדראצר ישרוף את המקדשים וייקח בשבי את האלילים, יתכסה בשלל מצריים כמו שרועה מתכסה בבגדו, ויֵצא משם בשלום.
\v 13 הוא ישבור לרסיסים את מצבות מקדש אלוהי השמש שבמצריים ואת כל מקדשי אלוהי מצריים ישרוף'".

\s1 אנשי יהודה במצריים

\p
\c 44
\cp מד
\v 1 זה הדבר שנמסר לירמיהו בעבור כל אנשי יהודה שחיו במצריים, במִגְדוֹל, בתַחְפַּנְחֵס, בנוֹף ובאזור פַּתְרוֹס:
\v 2 "כך אמר ה' צבאות אלוהי ישראל, 'ראיתם את האסון שהבאתי על ירושלים ועל כל ערי יהודה. הן הרוסות היום ואין בהן תושב.
\v 3 עשיתי זאת בגלל מעשיהם הרעים של תושביהן שהכעיסו אותי. הם הקריבו קרבנות ועבדו אלוהים אחרים שלא הכירו, ושגם אתם ואבותיכם לא היכרתם.
\v 4 שלחתי אליכם את כל עבדיי הנביאים שוב ושוב כדי לומר לכם: "אל תעשו את המעשה המתועב הזה שאני שונא",
\v 5 אבל הם לא שמעו ולא הקשיבו. הם לא שבו ממעשיהם הרעים ולא הפסיקו להקריב קרבנות לאלוהים אחרים.
\v 6 לכן נשפך עליהם כעסי הרב ובער בערי יהודה וברחובות ירושלים והם הפכו לחורבן ולשממה, כפי שהם היום'".

\p
\v 7 כעת, כך אמר ה' אלוהי צבאות, אלוהי ישראל: "למה אתם מביאים על עצמכם אסון גדול שבגללו יושמדו כל איש ואישה, כל ילד קטן ותינוק מיהודה, עד שלא יישאר מכם איש?
\v 8 אתם מכעיסים אותי במעשיכם, אתם מקריבים קרבנות לאלוהים אחרים במצריים, שבה הלכתם לגור. כתוצאה מכך תושמדו ותהיו לקללה ולבושה בין כל עמי הארץ.
\v 9 האם שכחתם את המעשים הרעים של אבותיכם ואת המעשים הרעים של מלכי יהודה, את המעשים הרעים של נשותיהם ואת המעשים הרעים שלכם ושל נשותיכם, את המעשים הרעים שעשו ביהודה וברחובות ירושלים?
\v 10 הם לא נכנעו עד היום ולא יָראו אותי ולא נהגו על פי תורתי ומצוותיי, שנתתי להם ולאבותיהם.
\v 11 לכן כך אמר ה' צבאות אלוהי ישראל, 'אני אכעס ואביא עליכם אסון, אשמיד את כל יהודה.
\v 12 אאסוף את שארית יהודה שבאו למצריים כדי לגור שם וכולם יושמדו במצריים. הם ימותו במלחמה ויושמדו ברעב, מהצעיר עד המבוגר ימותו במלחמה וברעב. הם יהיו לקללה ולבושה ויעוררו השתוממות.
\v 13 אעניש את היושבים במצריים כפי שהענשתי את ירושלים במלחמה, ברעב ובמגֵפה
\v 14 ולא יישאר פליט ושריד משארית אנשי יהודה שבאו לגור במצריים, ואיש לא ישוב ליהודה כפי שהם רוצים לשוב ולהתיישב שם. לא ישובו אלא פליטים מעטים'".

\p
\v 15 כל האנשים שיודעים שנשותיהם מקריבות קרבנות לאלוהים אחרים, כל הנשים שהיו חלק מקהל גדול וכל בני העם שהיו במצריים ובפתרוס ענו לירמיהו:
\v 16 "לא נקשיב לדברים שאמרת לנו בשם ה'
\v 17 אלא נמשיך לעשות את כל מה שאמרנו שנעשה, להקריב קרבנות למלכת השמים ולהביא לה קרבנות יין, כפי שעשינו אנחנו ואבותינו, מלכינו ושרינו בערי יהודה וברחובות ירושלים. אז היינו שְׂבעים ומאושרים ושום אסון לא בא עלינו.
\v 18 אבל מיום שהפסקנו להקריב קרבנות למלכת השמים ולהביא לה קרבנות יין, הכול חסר לנו ואנחנו מתים במלחמה וברעב.
\v 19 האם אנחנו מקריבות קרבנות למלכת השמים ומביאות לה קרבנות יין בלי הסכמת בעלינו? האם בלי ידיעתם עשינו לכבודה עוגות מעוצבות בדמותה והבאנו לה קרבנות יין?".

\p
\v 20 ירמיהו אמר לכל העם, לגברים, לנשים ולכל העם שענו לו כפי שענו:
\v 21 "הלוא את הקרבנות שהקרבתם בערי יהודה ובחוצות ירושלים - אתם ואבותיכם, מלכיכם, שריכם ובני העם - זכר ה' וחשב עליהם.
\v 22 הוא לא יכול היה לשאת עוד את מעשיכם הרעים ואת המעשים המתועבים שעשיתם, לכן הפכה ארצכם לחורבן, לשממה ולקללה ולא נשאר בה תושב, כפי שקורה היום.
\v 23 כיוון שהקרבתם קרבנות וחטאתם לה', לא שמעתם בקול ה' ולא נהגתם בהתאם לתורתו, חוקיו ומצוותיו, קרה לכם כל האסון הזה, וזה המצב היום".

\p
\v 24 ירמיהו אמר לכל העם ולכל הנשים: "שִמעו את דבר ה' כל אנשי יהודה שבמצריים.
\v 25 כך אמר ה' צבאות אלוהי ישראל, 'נשותיכם דיברו ואתם עשיתם. אמרתם: "נקַיֵים את הנדרים שנדרנו להקריב קרבנות למלכת השמים ולהביא לה קרבנות יין". הנשים שלכם קיימו את הנדרים שלכם ועשו את מה שנדרתם'.
\v 26 לכן שִמעו את דבר ה' כל אנשי יהודה שחיים במצריים: "אני נשבע בשמי הגדול", אמר ה', "שלא יישאר בכל מצריים איש מאנשי יהודה שיישבע בשמי ויאמר, 'אני נשבע בה''.
\v 27 אמהר להרע להם ולא להיטיב אתם, וכל אנשי יהודה שבמצריים יושמדו במלחמה וברעב עד שלא יישאר מהם איש.
\v 28 פליטי מלחמה מעטים ישובו ממצריים ליהודה וכל שארית אנשי יהודה שבאו למצריים לגור שם, יֵדעו דברו של מי יתקיים, דברִי או דברָם"'.
\v 29 ה' אמר, 'זה האות שאתן לכם לכך שבאמת אעניש אתכם במקום הזה, כדי שתדעו שדבריי יתקיימו ושאסון יבוא עליכם:
\v 30 אתן את פרעה חָפְרַע מלך מצריים בידי אויביו ובידי הרוצים להרוג אותו, כפי שנתתי את צדקיהו מלך יהודה בידי נבוכדראצר מלך בבל אויבו שרצה להרוג אותו'".

\s1 פנייה לברוך בן נריה

\p
\c 45
\cp מה
\v 1 זה הדבר שאמר ירמיהו הנביא על ברוך בן נריה אחרי שכתב על מגילה את הדברים האלה שהכתיב לו ירמיהו בשנה הרביעית למלכות יהויקים בן יאשיהו מלך יהודה:
\v 2 "כך אמר ה' אלוהי ישראל עליך, ברוך,
\v 3 'אמרת: "אוי לי, ה' הוסיף צער על כאבי, אני עייף מרוב אנחות, איני מוצא מנוחה".

\p
\v 4 "'אמור לו שכך אמר ה', 'את מה שבניתי אהרוס, את מה שנטעתי אעקור, את כל הארץ ההיא -
\v 5 ואתה מחפש לעצמך דברים גדולים? אל תחפש! אני עומד להביא אסון גדול על כל יצור חי', אמר ה', 'אבל את חייך אציל בכל המקומות שתלך אליהם'".

\s1 נבואה על מצריים

\p
\c 46
\cp מו
\v 1 זה דבר ה' שנמסר לירמיהו הנביא על העמים.
\v 2 על מצריים, על צבא פרעה נְכוֹ מלך מצריים שהיה בכַרְכְּמִישׁ על יד נהר פְּרָת כשנבוכדראצר מלך בבל הביס אותו בשנה הרביעית למלכות יהויקים בן יאשיהו מלך יהודה, נאמר:

\p
\v 3 "הָכינו מגִנים קטנים וגדולים וצאו למלחמה.

\p
\v 4 פרשים, רִתמו את הסוסים,

\p
עלו על הסוסים ועִמדו חבושי קסדות. צחצחו את החניתות ולִבשו שריונות.

\p
\v 5 מדוע ראיתי אותם פוחדים ובורחים לאחור,

\p
ואת הלוחמים המנוסים שלהם נשברים, בורחים בלי להפנות ראש לאחור?

\p
היה פחד מסביב", אמר ה'.

\p
\v 6 "גם המהיר לא הצליח לברוח, והלוחם המנוסה לא ניצַל.

\p
בצפון, על יד נהר פרת, הם נכשלו ונפלו.

\p
\v 7 מי דומה לנִילוּס העולה, לנהרות שמימיהם גועשים?

\p
\v 8 מצריים דומה לנילוס העולה ולנהרות שמימיהם גועשים.

\p
היא אומרת, 'אעלה ואכסה את הארץ, אהרוס ערים ואשמיד את תושביהן'.

\p
\v 9 זַנקו, הסוסים! התרוצצו, המרכבות!

\p
יֵצאו הלוחמים המנוסים, בני כּוּשׁ ופוּט המחזיקים במגִנים,

\p
הלוּדים המחזיקים בקשת ודורכים אותה.

\p
\v 10 זהו יום הנקמה של ה' צבאות, בו יתנקם ה' באויביו!

\p
החרב תהרוג עד שתִשְׂבע, עד שתהיה רווּיה מִדָמם.

\p
זהו הזבח שאדוני ה' צבאות מקריב בארץ הצפון על יד נהר פרת.

\p
\v 11 עלי לגלעד וקחי תרופה, מצריים,

\p
לשווא אספת הרבה תרופות - אין לך מרפא!

\p
\v 12 העמים ישמעו על הבושה שלך, והזעקה שלך תמלא את הארץ

\p
כי לוחם יכשיל לוחם ושניהם ייפלו יחד".

\p
\v 13 זה הדבר שאמר ה' לירמיהו הנביא על בואו של נבוכדראצר מלך בבל לתקוף את ארץ מצריים:

\p
\v 14 "הַכריזו במצריים, הַשמיעו במִגדוֹל, השמיעו בנוֹף ובתַחפַּנחֵס,

\p
אִמרו, 'קום והתכונן כי החרב הורגת סביבך'.

\p
\v 15 מדוע התפזרו הלוחמים שלך ולא הצליחו להחזיק מעמד?

\p
כי ה' הדף אותם.

\p
\v 16 רבים נכשלו, נפלו זה על זה ואמרו,

\p
'בואו נשוב אל עמנו ואל ארץ מולדתנו בגלל החרב הרצחנית'.

\p
\v 17 הם קראו שם, 'פרעה מלך מצריים הוא רעש גדול, הוא איחר את המועד'".

\p
\v 18 "אני נשבע", אמר המלך ששמו ה' צבאות,

\p
"שהאויב יתנשא כמו התבור בין ההרים,

\p
כמו הכרמל מול הים.

\p
\v 19 הכיני לך ציוד לגלוּת, מצריים,

\p
כי נוף תהיה לשממה,

\p
היא תהפוך לעזובה ולא יישאר בה תושב.

\p
\v 20 מצריים היא עֶגלה יפיפייה, כורת בא מצפון ומתקרב.

\p
\v 21 גם החיילים השכירים שלה דומים לעגלים מפוטמים,

\p
גם הם יסתובבו ויברחו יחד ולא יצליחו להחזיק מעמד,

\p
כי יום צרתם בא עליהם, הזמן שבו ייענשו.

\p
\v 22 מצריים תשמיע קול כמו נחש מזדחל.

\p
אויביה יבואו בכוח גדול, עם גרזנים כמו חוטבי עצים.

\p
\v 23 הם יכרתו את היער שלה", אמר ה'.

\p
"כי הם רבים מארבה ואי אפשר לספור אותם.

\p
\v 24 מצריים תבויש, תיפול בידי עַם מִצפון".

\p
\v 25 ה' אלוהי ישראל אמר: "אני עומד להעניש את האליל אָמוֹן מהעיר נוֹא ואת פרעה, את מצריים, את אלוהיה, את מלכיה, את פרעה ואת הבוטחים בו.
\v 26 אתן אותם בידי אלה שרוצים להרוג אותם וביד נבוכדראצר מלך בבל וביד אנשיו. אחרי כן היא תחיה בביטחון, כמו בימי קדם", אמר ה'.

\p
\v 27 "ואתה עבדי יעקב, אל תפחד.

\p
אל תחשוש ישראל, כי אושיע אותך מארץ רחוקה,

\p
ואת צאצאיך מהארץ שהם שבויים בה.

\p
אתה, יעקב, תחיה בשקט ובשלווה, ודבר לא יפחיד אותך.

\p
\v 28 אתה עבדי יעקב, אל תפחד", אמר ה', "כי אני אתך.

\p
אשמיד לגמרי את העמים שבהם פיזרתי אותך, ואותך לא אשמיד לגמרי,

\p
אבל אעניש אותך בהתאם למה שמגיע לך, לא אפטור אותך מעונש".

\s1 נבואה על הפלשתים

\p
\c 47
\cp מז
\v 1 זה דבר ה' שנמסר לירמיהו הנביא על הפלשתים לפני שתקף פרעה את עזה.
\v 2 כך אמר ה': "הנה מים עולים מצפון, הם יהיו כמו נחל מציף ויציפו את הארץ ואת כל מה שיש בה, את העיר ותושביה.

\p
בני האדם יזעקו וכל תושבי הארץ ייללו.

\p
\v 3 מרוב חולשה לא יפנו אבות לעזור לבניהם

\p
כשישמעו את קול פרסות סוסי האויב החזקים,

\p
את רעש מרכבותיו והמולת גלגליו.

\p
\v 4 היום הזה יבוא ובו יהרגו את כל הפלשתים,

\p
ישמידו מִצור ומצידון כל שריד ואת כל מי שעוזר להם,

\p
כי ה' יהרוג את הפלשתים,

\p
את כל הנותרים מכְּרֵתִים.

\p
\v 5 תושבי עזה יגלחו את ראשיהם לאות אבל ואשקלון תושמד.

\p
אתם, הנותרים מתושבי עמק עזה ואשקלון,

\p
עד מתי תשרטו את עצמכם לאות אבל?".

\p
\v 6 חרב ה', עד מתי לא תירגעי?!

\p
שובי אל הנרתיק שלך, הירגעי ועצרי.

\p
\v 7 איך היא תירגע אם ה' שלח אותה,

\p
אם יִיעד אותה להילחם באשקלון ובחוף הים?

\s1 נבואה על מואב

\p
\c 48
\cp מח
\v 1 כך אמר ה' צבאות אלוהי ישראל על מואב:

\p
"אוי לנְבוֹ כי היא תיהרס, קִרְיָיתַיִים תושפל ותיכבש, המבצר יושפל וייחרב.

\p
\v 2 תהילת מואב איננה עוד.

\p
תושבי חשבון יחשבו איך להביא על מואב אסון, 'בואו נשמיד את העם הזה'.

\p
גם אַת, מַדְמֵן, תהיי דוממת, חרב תרדוף אותך.

\p
\v 3 קול צעקה נשמע מחוֹרוֹנַיִים, שוד והרס גדול.

\p
\v 4 מואב תישבר, בניה הצעירים ישמיעו זעקה,

\p
\v 5 כי בדרך העולה ללוּחִית יעלו אנשים בבכי,

\p
בדרך היורדת מחורוניים ישמעו אויבים צעקת כאב.

\p
\v 6 בִּרחו! הצילו את עצמכם ותהיו כמו עֲרוֹעֵר במדבר!

\p
\v 7 מואב, כיוון שבטחת במעשייך ובאוצרותייך,

\p
גם את תיכָּבשי והאליל כְּמוֹשׁ יילקח לגולה עם כוהניו ושריו.

\p
\v 8 שודדים יבואו לכל עיר ואף עיר לא תינצל,

\p
העמק ייהרס והמישור ייחרב כפי שאמר ה'.

\p
\v 9 תנו כנפיים למואבים כדי שיברחו מהר,

\p
ערי מואב יהיו לשממה ולא יישאר בהן תושב.

\p
\v 10 קללה תבוא על מי שלא יעשה את מלאכת ה' בשלמות

\p
וקללה תבוא על מי שלא יהרוג.

\p
\v 11 המואבים חיים בשלווה בארצם מנעוריהם, שוקטים על השמרים שלהם,

\p
לא העבירו אותם מכלי לכלי.

\p
הם לא הלכו לגולה, לכן טעמם נשמר, ריחם לא השתנה.

\p
\v 12 לכן יבואו ימים", אמר ה', "שאשלח מטלטלים שיטלטלו אותם,

\p
ירוקנו את הכלים שלהם ואת הכדים שלהם ינפצו.

\p
\v 13 אז תתאכזב מואב מכְּמוֹשׁ כמו שהתאכזבו בני ישראל מבית אל,

\p
זו שבטחו בה".

\p
\v 14 "איך אתם אומרים, 'אנחנו גיבורים, לוחמים מנוסים?!'.
\v 15 מואב תיהרס, האויב יתקוף את עריה, הבחורים הנבחרים שלה יישָחטו", אמר המלך ששמו ה' צבאות.
\v 16 "הצרה של מואב תבוא בקרוב, האסון יגיע במהירות.
\v 17 הנידו עליה ראש בצער, כל הסובבים אותה וכל המכירים אותה. אִמרו, 'איך נשבר המטה החזק, המקל שהתפארה בו?'. 
\v 18 רדי מגדולתך ושבי במקום יבש, דִיבוֹן, כי מי שהרס את מואב תקף אותך, החריב את מבצרייך!

\p
\v 19 "עִמדי ליד הדרך וחכי עֲרוֹעֵר, שאלי את הבורחים ואת הנמלטים, 'מה קרה?'.
\v 20 מואב תושפל כי היא תיחרב, תושביה ייללו ויזעקו. הגידו ליד הארנוֹן, 'מואב נהרסה'.
\v 21 עונש יבוא על ארץ המישור, על חוֹלוֹן ועל יַהְצָה, על מֵיפַעַת,
\v 22 על דִיבוֹן, על נְבוֹ ועל בית דִבְלָתַיִים,
\v 23 על קִרְיָיתַיִים, על בית גָמוּל ועל בית מְעוֹן,
\v 24 על קְרִיוֹת,על בָּצְרָה ועל כל ערי מואב הרחוקות והקרובות.
\v 25 כבוד מואב ייכרת וכוחה יישבר", אמר ה'.
\v 26 "השקו אותה עד שתהיה שיכורה כי היא התנשאה על ה'. מואב תתגולל בקיא שלה וגם היא תהיה ללעג.
\v 27 האם לא לעגת לישראל? האם לא התנדנדת מרוב צחוק בין הגנבים כאשר דיברת עליו?
\v 28 עִזבו את הערים והתחבאו בין הסלעים, תושבי מואב, הֱיו כמו יונה הבונה את הקן שלה על סף התהום.
\v 29 שמענו על גאוות מואב (היא גאה מאוד), על שחצנותה, התנשאותה, יהירותה, וגאוות לבה המתרברב.
\v 30 אני יודע" אמר ה', "עד כמה היא כועסת, דבריה הם שקר ומעשיה הם שקר.
\v 31 לכן איילל על מואב, אזעק עליה, לבי כואב על אנשי קִיר-חֶרֶשׂ.
\v 32 אבכה על הגפנים שלך, שִׂבְמָה, יותר משבכיתי על יַעְזֵר. ענפייך הגיעו אל הים, הגיעו עד ים יעזר. על פֵּרות הקיץ ועל הבציר שלך יתנפלו שודדים
\v 33 ומהשדות הפוריים של מואב ייעלמו השמחה והאושר, ואת היין ביקבים אחסל. קריאות השמחה של דורכי הענבים לא יישָמעו, לא יהיו קריאות שמחה.

\p
\v 34 "זעקת תושבי חשבון תישָמע עד אֶלְעָלֵה, עד יַהַץ יישָמע קולם, מצוֹעַר עד חוֹרוֹנַיִים ועֶגְלַת שְׁלִישִׁיָה, כי גם מֵי נִמְרִים תהפוך לשממה.
\v 35 אסלק ממואב", אמר ה', "את המעלה קרבנות במקום הפולחן ואת המקריב קרבנות לאלוהיו. 
\v 36 לכן לבי הומה כמו חליל למען מואב, לבי הומה כמו חליל לאנשי קיר-חֶרֶשׂ משום שיֹאבד כל העושר שעשתה מואב.
\v 37 כל ראש יגולח, כל זקן ייגזז, כל הידיים יהיו שרוטות, והגוף יתעטף בגדי אבל.
\v 38 על כל גגות מואב ובכל כיכרותיה יתאבלו, כי אשבור את מואב כמו כלי לא רצוי", אמר ה'.

\p
\v 39 איך היא תישבר! יללו!

\p
איך יברחו המואבים! התביישו!

\p
מואב תהיה ללעג, כל הסובבים אותה יזדעזעו.

\p
\v 40 כי כך אמר ה': "כמו נשר הוא ידאה, יפרוש את כנפיו ויעוף אל מואב.

\p
\v 41 קְרִיוֹת תיכבש והמצודה תיתָפס.

\p
לב לוחמי מואב יהיה ביום ההוא כמו לב של אישה שחשה צירי לידה.

\p
\v 42 מואב תושמד כי התנשאה על ה'.

\p
\v 43 פחד, בור ומלכודת לפניך, תושב מואב", אמר ה'.

\p
\v 44 "מי שיברח מפני הפחד ייפול בבור,

\p
ומי שיעלה מהבור יילכד במלכודת,

\p
כי השנה אביא עליה, על מואב, את עונשה", אמר ה'.

\p
\v 45 "בצל חומות חשבון יעצרו הבורחים מחוסרי כוח, כי אש תצא מחשבון ולהבה מבין סִיחוֹן, היא תשרוף את מואב מקצה לקצה ואת ראשיהם של המריעים לקראת מלחמה.
\v 46 אוי לךָ, מואב! עמו של האליל כְּמוֹש אבוד. בניך יהיו שבויים ובנותיך שבויות,
\v 47 אבל אשיב את שבויי מואב בעתיד", אמר ה'. עד כאן העונש של מואב.

\s1 נבואה על עמון

\p
\c 49
\cp מט
\v 1 כך אמר ה' על בני עמון: "האם אין לישראל בנים, האם אין לו יורשים? מדוע כבש מלך עמון את נחלת גד ועמו התיישב בערי גד?
\v 2 לכן יבואו ימים", אמר ה', "שאשמיע על רבת בני עמון תרועת מלחמה. היא תהפוך לגל הריסות, היישובים שסביבה יעלו באש וישראל יכבוש את כובשיו", אמר ה'.
\v 3 "יללי, חשבון, כי עַיי תיהרס. צעקו, בנות רַבָּה, לִבשו בגדי אבל, התאבלו ורוצו בין הגדרות, כי מלך עמון יֵצא לגלוּת עם כוהניו ושריו.

\p
\v 4 "מה את מתפארת בעמקים שלך, בעמק השופע שלך? את מורדת הבוטחת בעושרה וחושבת, 'מי יתקוף אותי?'.
\v 5 אביא עלייך פחד מכל צד", אמר אדוני ה' צבאות. "אתם תתפזרו, כל אחד לכיוון אחר, ולא יהיה מי שיאסוף את הפליטים.
\v 6 אחר כך אשיב את שבויי בני עמון", אמר ה'.

\s1 נבואה על אדום

\p
\v 7 כך אמר ה' על אֱדום: "האם כבר אין חכמה בתימן? האם הבנים חסרי אונים וחכמתם נפגמה?
\v 8 בִּרחו והסתתרו היטב, תושבי דְדָן, כי כאשר אעניש את אדום אביא עליה את צרת עשיו.
\v 9 אם בוצרים היו באים אליה, האם לא היו משאירים את הענבים שעדיין לא הבשילו? אם גנבים היו באים אליה בלילה, האם לא היו לוקחים רק את מה שנחוץ להם?
\v 10 אחשוף את עשיו, אגלה את מחבואו והוא לא יוכל להסתתר עוד. צאצאיו, אֶחיו ושכניו יושמדו ולא יהיו עוד.

\p
\v 11 "עזוב את יתומיך, אני אדאג להם, ואלמנותיך יבטחו בי".
\v 12 כי כך אמר ה': "אפילו אלה שלא נידונו לשתות מהכוס ייאלצו לשתות ממנה - ואתה תהיה פטור מעונש?! לא תהיה פטור אלא תשתה.
\v 13 אני נשבע", אמר ה', "שבָּצרָה תהיה לשממה ולבושה, לחורבן ולקללה. כל הערים שבשליטתה יהיו חרֵבות לעולם.
\v 14 שמעתי מה' ששליח נשלח אל העמים ואמר, 'התאספו כדי לתקוף אותה, צאו למלחמה'.
\v 15 עשיתי אותךָ, אדום, לעם קטן בין העמים, הבזוי שבבני האדם.
\v 16 המעשה הנורא שלך ולבך המרושע הִטעו אותך. אתה שוכן בסדקי הסלעים, יושב בראש הרים גבוהים. גם אם תבנה לך קן במקום גבוה, כמו שעושה הנשר, משם אוריד אותך!", אמר ה'.
\v 17 "אדום תהיה לשממה, כל מי שיעבור בה ישתומם וישרוק בפליאה בגלל אסונותיה.
\v 18 כמו שקרה כשסדום, עמורה ושכנותיה נהרסו", אמר ה', "כך לא יישאר באדום איש, לא יגור בה אדם.
\v 19 כמו שאַריֵה עולה מהצמחייה הסבוכה שלאורך הירדן אל מִרעה בטוח, כך יעלה האויב וברגע יבריח את האדומים מארצם. במי אבחר להעניש את אדום? מי כמוני ומי יקבע לי מתי לפעול ומי הוא הרועה שיכול להתנגד לי?".

\p
\v 20 לכן שִמעו את תכנית ה', את התכנית שהכין לאדום ואת המחשבות שחשב על תושבי תימן. אני נשבע שהחלשים ייטָרפו. אני נשבע שהמִרעה שלהם יהיה לשממה.
\v 21 מקול ההתמוטטות שלה תרעד הארץ. קול צעקתה יישָמע בים סוף.
\v 22 האויב יעלה כמו נשר, יתנפל ויפרוש את כנפיו על בצרה. לב לוחמי אדום יהיה ביום ההוא כמו לב של אישה שחשה צירי לידה.

\s1 נבואה על דמשק

\p
\v 23 על דמשק: "חֲמָת ואַרְפַּד יושפלו. הן ישמעו שמועה רעה וייבהלו. הן יתרגשו כמו ים ולא יוכלו לשקוט.
\v 24 דמשק תפחד ותברח, רעד יתקוף אותה, מצוקה וכאב יאחזו בה כמו ביולדת.
\v 25 איך לא נעזבה העיר המהוללת, עיר שִׂמחתי?!
\v 26 בחוריה יֵיהרגו בכיכרות שלה וכל הלוחמים יושמדו ביום ההוא", אמר ה' צבאות.
\v 27 "אצית אש בחומת דמשק שתשרוף את ארמנות בן הֲדַד".

\s1 נבואה על קדר וחצור

\p
\v 28 כך אמר ה' על קֵדָר ועל ממלכות חָצוֹר שכבש נבוכדראצר מלך בבל: "קומו והתקיפו את קֵדר, שִדדו את בני המזרח.
\v 29 את האוהלים ואת הצאן שלהם ייקחו התוקפים, את יריעות האוהלים, את כל הציוד ואת הגמלים שלהם ייקחו התוקפים לעצמם. אנשים יזעקו אליהם, 'יש פחד מסביב'.
\v 30 בִּרחו והרחיקו לנדוד, הסתתרו היטב, תושבי חצור", אמר ה'. "כי נבוכדראצר מלך בבל הכין נגדכם תכנית, חשב עליכם מחשבות.
\v 31 עלו להילחם בעם השליו החי בביטחון!", אמר ה'. "אין לו שערים או בריחים. הוא חי לבד.
\v 32 את הגמלים שלהם ייקחו, והעדרים הרבים שלהם יהיו לשלל. אפזר אותם לכל כיוון, את אלה שמגלחים את השֵער סביב ראשם. מכל צד אביא עליהם צרה", אמר ה'.
\v 33 חצור תהפוך למשכן תנים, תהיה שוממה לעולם. לא יישאר שם איש ולא יגור בה אדם".

\s1 נבואה על עילם

\p
\v 34 זה דבר ה' שנמסר לירמיהו על עֵילָם בראשית מלכות צדקיהו מלך יהודה.
\v 35 כך אמר ה' צבאות: "אשבור את קשת עילם ואת עיקר כוחה
\v 36 ואביא על עילם ארבע רוחות מארבעה כיוונים ואפזר את תושביה לכל הכיוונים האלה. לא יהיה עם שלא יגיעו אליו פליטים מעילם.
\v 37 אשבור את בני עילם לפני אויביהם ולפני אלה שרוצים להרוג אותם ואביא עליהם אסון, את כעסי", אמר ה'. "אשלח אחריהם חרב עד שאשמיד אותם.
\v 38 אמלוך בעילם ואגרום לכך שלא יהיו בה מלך ושרים", אמר ה',
\v 39 "אבל בעתיד אשיב את שבויי עילם", אמר ה'.

\s1 נבואה על בבל

\p
\c 50
\cp נ
\v 1 זה הדבר שאמר ה' על בבל, על ארץ הבבלים, באמצעות ירמיהו הנביא:

\p
\v 2 "הַכריזו בעמים, השמיעו והניפו אות מלחמה!

\p
השמיעו ואל תסתירו דבר, הודיעו,

\p
'בבל נכבשה והאליל בֵּל הושפל, האליל מְרוֹדַךְ נשבר,

\p
פסלי האלילים של בבל הושפלו, נשברו אליליה הבזויים!'.

\p
\v 3 "כי עם יתקוף מִצפון. הוא יהפוך את ארצה לשממה. לא יהיה בה תושב, כל בני האדם והבהמות יברחו וילכו.
\v 4 בימים ההם ובזמן ההוא", אמר ה', "יבואו בני ישראל, הם ובני יהודה יחד, ילכו ויבכו ויחפשו את ה' אלוהיהם.
\v 5 הם ישאלו על ציון ויצאו אליה לדרך, הם יבואו להיות עַם ה' בברית עולם שלא תישכח".

\p
\v 6 "בני עמי היו כמו צאן אובדות, הרועים שלהם התעו אותם, הובילו אותם אל הרים. הם הלכו מהַר לגבעה ושכחו את מקום המִרעה שלהם.
\v 7 כל מי שמצא אותם טרף אותם. אויביהם אמרו, 'איננו אשמים, כך קרה להם משום שחטאו לה' - מִרעה הצדק שלהם ותקוות אבותיהם'.

\p
\v 8 "עִזבו את בבל וצאו מארץ הבבלים, לכו כמו תיישים לפני הצאן
\v 9 כי אני עומד לעורר המון עמים גדולים מארץ הצפון לתקוף את בבל. הם יֵערכו להילחם בה ומצפון היא תיכבש. חִציהם כחִצי לוחם מנוסה ומצליח שאינו מחטיא את מטרתו.
\v 10 ארץ הבבלים תהיה לשלל, וכל הלוקחים ממנה שלל יהיו שְׂבעים", אמר ה'.

\p
\v 11 "כיוון ששמחתם והייתם עליזים, שודדי עמי, כיוון שקפצתם כמו עֶגלה שדשה תבואה וצהלתם כמו סוסים,
\v 12 אִמכם תתבייש מאוד, מי שילדה אתכם תושפל. זה סוף ארצות העמים: מדבר, שממה וארץ יבשה.
\v 13 בגלל כעס ה' לא תהיה בבל מיושבת אלא תהיה כולה לשממה, כל מי שיעבור בה ישתומם וישרוק בפליאה בגלל כל אסונותיה.

\p
\v 14 "היערכו סביב בבל, כל הקַשָתים! יְרו עליה! אל תחסכו בחצים, כי היא חטאה לה'.
\v 15 הקיפו אותה בתרועות מלחמה כי היא תיכנע, יסודות חומותיה ייפלו, חומותיה ייהרסו, כי זו נקמת ה'. התנקמו בה, עשו לה את מה שהיא עשתה!
\v 16 השמידו מבבל את הזורעים ואת המחזיקים במגל בזמן הקציר. כל איש יפנה לעמו, כל איש יברח לארצו בגלל החרב הרצחנית".

\p
\v 17 ישראל דומה לעדר מפוזר שאֲריות הבריחו אותו. הראשון שטרף אותו היה מלך אשור והאחרון ששבר את עצמותיו היה נבוכדראצר מלך בבל.
\v 18 לכן כך אמר ה' צבאות אלוהי ישראל: "אעניש את מלך בבל ואת ארצו כפי שהענשתי את מלך אשור.
\v 19 אשיב את ישראל אל המִרעה שלו והוא ירעה בכרמל ובבשן, ובהרי אפרים ובגלעד ייהנה משפע.
\v 20 בימים ההם ובזמן ההוא", אמר ה', "יחפשו את חטא ישראל ולא ימצאו אותו, ואת חטאי יהודה יחפשו ולא ימצאו כי אסלח לאלה שאשאיר מהעם".

\p
\v 21 "עֲלֵה להילחם בארץ מְרָתַיִים ובתושבי פְּקוֹד. הרוג אותם והחרם את מה שיישאר אחריהם", אמר ה', "ועשה כל מה שציוויתי עליך".

\p
\v 22 קולות מלחמה נשמעים בארץ, קול חורבן גדול.

\p
\v 23 איך נגדע ונשבר הפטיש שהלם בכל הארץ!

\p
איך עוררה בבל השתוממות בין העמים!

\p
\v 24 "טמנתי לך מלכודת וגם נלכדת, בבל, ולא ידעת זאת. מצאו אותך ותפסו אותך כי התגרית בה'.
\v 25 ה' פתח את מחסנו והוציא את כלי נשק הזעם שלו כי זוהי מלאכתו של אדוני ה' צבאות בארץ הבבלים.
\v 26 בואו אליה מקצה הארץ! פִּתחו את מחסני התבואה! רִמסו אותה כמו שרומסים ערמות תבואה והשמידו אותה, אל תשאירו בה דבר.
\v 27 הִרגו את כל מנהיגיה החזקים - שיֵרדו לשחיטה! אוי להם כי הגיע יומם, הזמן שבו ייענשו.

\p
\v 28 "קול הבורחים והפליטים מבבל נשמע! הם הולכים לספר בציון על נקמת ה' אלוהינו, הנקמה על חורבן מקדשו.
\v 29 אִספו את כל הקַשָתים אל בבל, חנו סביבה. שאיש לא יברח ממנה. התנקמו בה בהתאם למעשיה. עשו לה את כל מה שהיא עשתה, כי היא התנשאה ברשעות על האל הקדוש של ישראל.
\v 30 לכן יֵיהרגו בניה הצעירים בכיכרות שלה וכל לוחמיה יושמדו ביום ההוא", אמר ה'.

\p
\v 31 "אני עומד לבוא אליך, עם מרושע", אמר אדוני ה' צבאות, "כי הגיע יומך, הזמן שבו אעניש אותך,
\v 32 והעם המרושע ייכשל וייפול ולא יהיה מי שיקים אותו. אצית אש בעריו שתשרוף את כל סביבותיו".

\p
\v 33 כך אמר ה' צבאות: "כל בני ישראל ובני יהודה מנוצלים, האויבים שלקחו אותם בשבי מחזיקים בהם ומסרבים לשחרר אותם.
\v 34 הגואל שלהם חזק, ה' צבאות שמו. הוא יילחם את מלחמתם כדי להרגיע את הארץ ולזעזע את תושבי בבל!
\v 35 חרב תבוא על הבבלים", אמר ה', "ועל תושבי בבל, על שריה ועל חכמיה!
\v 36 חרב תבוא על המכשפים והם יתגלו בטיפשותם! חרב תבוא על לוחמיה המנוסים והם יישָברו!
\v 37 חרב תבוא על סוסיה, על מרכבותיה ועל כל העמים שבבבל! הם יהיו כמו נשים. חרב תבוא על אוצרותיה והם יילקחו שלל!
\v 38 מֵי בבל יתייבשו כי היא ארץ של פסלי אלילים ותושביה משתוללים כשהם עובדים את האלילים המפחידים.
\v 39 לכן יחיו בה צִיִים, אִיִים ובנות יענה והיא לא תהיה מיושבת עוד לעולם ולא ישכנו בה לדורי דורות.
\v 40 כמו שקרה כשאלוהים הרס את סדום ועמורה ושכנותיה", אמר ה', "כך לא יחיה בבבל איש ואף אדם לא יגור בה.
\v 41 עם יבוא מצפון, עם גדול ומלכים רבים יופיעו מקצה הארץ.
\v 42 לוחמיו יישאו קשתות וחרבות. הם יהיו אכזרים ולא ירחמו. הם יישָמעו כמו ים סוער ועל סוסים ירכבו, ערוכים למלחמה נגדך, בבל.
\v 43 מלך בבל ישמע עליהם ויפחד, צירים יאחזו בו, כאבים כמו של יולדת.
\v 44 כמו שאריה עולה מהצמחייה הסבוכה שלאורך הירדן אל מִרעה בטוח, כך יעלה האויב וברגע יבריח את בבל מארצה. במי אבחר להעניש אותה? מי כמוני ומי יקבע לי מתי לפעול ומי הרועה שיכול להתנגד לי?".

\p
\v 45 לכן שִמעו את תכנית ה', את התכנית שהכין לבבל ואת המחשבות שחשב על ארץ הבבלים. אני נשבע שהחלשים ייטָרפו, אני נשבע שהמִרעה שלהם יהיה לשממה.
\v 46 מהקריאה 'בבל נכבשה' תרעד הארץ, זעקה תישָמע בין העמים.

\s1 נקמת ה' בבבל

\p
\c 51
\cp נא
\v 1 כך אמר ה': "אביא רוח הרסנית על בבל ועל תושבי לֵב קָמָיי [בבל].
\v 2 אשלח לבבל זרים שיפזרו את תושביה וירוקנו את ארצה, שיקיפו אותה סביב ביום האסון.
\v 3 קַשָתים לא ידרכו את הקשתות ולא ילבשו את השריון שלהם. אל תרחמו על בחורי בבל, השמידו את כל צבאה.
\v 4 רבים יֵיהרגו בארץ הבבלים, יידָקרו ברחובותיה
\v 5 כי ישראל ויהודה לא התאלמנו מאלוהיהם, מה' צבאות. תושבי ארץ הבבלים חטאו מאוד נגד האל הקדוש של ישראל".

\p
\v 6 בִּרחו מבבל! הצילו את עצמכם! אל תישמדו אִתה בגלל חטאה, כי זה זמן הנקמה של ה', הוא יגמול לה על מעשיה.
\v 7 בבל הייתה כוס זהב ביד ה', תושבי הארץ השְׁתכרו ממנה, העמים שתו מהיין שלה ולכן השתוללו.
\v 8 פתאום נפלה בבל ונשברה. יללו עליה, הביאו תרופה לכאבה, אולי היא תירפא.
\v 9 ניסינו לרפא את בבל אך היא לא נרפאה, בואו נעזוב אותה וכל אחד מאתנו ילך לארצו, כי אשמתה הגיעה לשמים והתרוממה עד לעננים.
\v 10 ה' הוציא לאור את צדקתנו, בואו נספר בציון את מה שעשה ה' אלוהינו.

\p
\v 11 חדדו את החצים ומלאו את נרתיק החצים! ה' עורר את רוח מלכי מָדַיי כי הוא זומם להשמיד את בבל, זו נקמת ה', נקמה על חורבן מקדשו.
\v 12 הרימו אות מלחמה מול חומות בבל! הגבירו את השמירה! הציבו שומרים! הכינו מארבים כי ה' גם תכנן וגם יבצע את מה שאמר לתושבי בבל.

\p
\v 13 את, השוכנת על נהר עשיר במים ויש לך אוצרות רבים,

\p
בא הסוף שלך, הגמול על אהבתך לכסף!

\p
\v 14 ה' צבאות נשבע בעצמו שבני אדם ימלאו אותך כמו ארבה,

\p
ישמחו בגלל המפלה שלך.

\p
\v 15 ה' עשה את הארץ בכוחו, תכנן את העולם בחכמתו, ובתבונתו פרש את השמים.

\p
\v 16 הוא משמיע קול והמים בשמים הומים, הוא מעלֶה עננים מקצות הארץ,

\p
הוא יוצר ברקים המלווים את הגשם ומוציא את הרוח ממחסניו.

\p
\v 17 כל בני האדם בּוּרים, כל הצורפים יתביישו בפסלים שעשו

\p
כי הפסלים היצוקים שלהם הם שקר, אין בהם חיים.

\p
\v 18 הם חסרי ערך, מעשי מִרמה, כשיבוא עליהם העונש יושמדו.

\p
\v 19 לא כזה הוא אלוהי יעקב. הוא יוצר הכול והעם שייך לו, ה' צבאות שמו.

\p
\v 20 "אתה המנפץ שלי, כלי הנשק שלי.

\p
אנפץ באמצעותך את העמים, אשמיד באמצעותך ממלכות.

\p
\v 21 אנפץ באמצעותך סוסים ומרכבותיהם.

\p
אנפץ באמצעותך מרכבות ורוכביהן.

\p
\v 22 אנפץ באמצעותך גברים ונשים.

\p
אנפץ באמצעותך זקנים ונערים.

\p
אנפץ באמצעותך בחורים ובחורות.

\p
\v 23 אנפץ באמצעותך רועים ועדריהם.

\p
אנפץ באמצעותך איכרים ואת זוגות בהמות העבודה שלהם.

\p
אנפץ באמצעותך מושלים ושרים.

\p
\v 24 אעניש לעיניכם את בבל ואת כל תושבי בבל

\p
על כל המעשים הרעים שעשו בציון", אמר ה'.

\p
\v 25 "אני יוצא נגדךָ, ההר ההרסני ההורס את כל הארץ", אמר ה', "אושיט את ידי אליך, אגלגל אותך מהסלעים ואהפוך אותך להר שרוף.
\v 26 לא ייקחו ממך אבנים שישמשו לאבן פינה או לאבני יסוד אלא תהפוך לשממה לעולם", אמר ה'.

\p
\v 27 הרימו אות מלחמה בארץ, תִקעו בשופר בין העמים,

\p
הזמינו עמים להילחם בה, קִראו לממלכות אֲרָרַט, מִינִי ואַשְׁכְּנָז,

\p
מַנו עליה מפקד צבא, העלו אליה סוסים כמו ארבה מפחיד.

\p
\v 28 הזמינו עמים להילחם בה, את מלכי מָדַיי, את מושליה ואת כל שריה

\p
ואת כל תושבי הארצות שבשליטתה.

\p
\v 29 הארץ תרעד כי מחשבות ה' על בבל יתקיימו:

\p
להפוך אותה לשממה שלא נשאר בה תושב.

\p
\v 30 לוחמי בבל יפסיקו להילחם. הם יישארו במצודות.

\p
כוחם ייעלם. הם יהיו כמו נשים.

\p
האויבים הציתו את בתיה, שברו את בריחי שעריה!

\p
\v 31 שליח ירוץ לקראת שליח אחר, מודיע לקראת מודיע

\p
כדי להודיע למלך בבל שעירו נכבשה כולה,

\p
\v 32 שהגשרים נכבשו, האגמים נשרפו והלוחמים נבהלו.

\p
\v 33 כי כך אמר ה' צבאות אלוהי ישראל: "בבל דומה לגורן המוכנה לדריכה, בקרוב יגיע זמן הקציר".

\p
\v 34 -
\v 35 ציון תאמר: "נבוכדראצר מלך בבל השמיד אותי וזעזע אותי, השאיר אותי כמו כלי ריק, בלע אותי כמו תנין, מילא את בטנו ברכוש היקר שלי והקיא אותי. בבל תיענש על העוול שנעשה לי". ירושלים תאמר: "תושבי בבל אחראים להרג שנעשה בי".

\p
\v 36 לכן כך אמר ה': "אלחם את מלחמתך ואנקום על מה שנעשה לך. אייבש את הים ואת מקורות המים של בבל.
\v 37 היא תהיה לגלי אבנים, למשכן של תנים ולשממה שלא נשאר בה תושב. היא תעורר שריקות פליאה.
\v 38 תושביה ישאגו כמו אריות צעירים, ינהמו כמו גורי אריות.
\v 39 בהתרגשותם אכין להם משתה, אגרום להם להשתכר כדי שיהיו עליזים וישנו לעולם ולא יתעוררו", אמר ה'.
\v 40 "אוציא אותם לשחיטה כמו כבשים שמנים, כמו אילים ותיישים.
\v 41 איך שֵׁשַׁךְ [בבל] תיכבש, הממלכה המהוללת בכל הארץ תיתפס ובבל תעורר השתוממות בין העמים!
\v 42 הים יעלה על בבל, יכסה אותה בהמון גליו.
\v 43 עריה יהיו לשממה, לארץ יבשה שאין בה תושב, שאדם אינו עובר בה.
\v 44 אעניש בבבל את האליל בֵּל ואוציא מפיו את מה שבלע. עמים לא יבואו אליו עוד בהמוניהם וגם חומת בבל תיפול.
\v 45 צאו מתוכה, בני עמי! הצילו את עצמכם מכעס ה'!
\v 46 אל תיבהלו ותפחדו מהשמועה שתישָמע בארץ, כאשר תבוא בשנה אחת שמועה ובשנה שאחריה עוד שמועה על רֶשע בארץ ועל כך שמושל נלחם במושל.

\p
\v 47 "יבואו ימים שאעניש את בבל בגלל כל פסלי האלילים שלה, כל ארצה תושפל וכל תושביה יֵיהרגו. 
\v 48 השמים, הארץ וכל אשר בהם ישמחו על בבל כי מצפון יבואו עליה שודדים", אמר ה'. 
\v 49 "גם בבל תיפול בגלל הרוגי ישראל, בגלל אלה שהרגה בבל בכל הארץ.

\p
\v 50 "פליטי המלחמה, לכו! אל תתעכבו! זִכרו את ה' בארץ רחוקה, חִשבו על ירושלים.
\v 51 אִמרו, 'התביישנו כי שמענו דברים נוראים. מבוכה כיסתה את פנינו כי זרים נכנסו אל המקומות הקדושים בבית ה''.
\v 52 לכן יבואו ימים", אמר ה', "שאעניש את בבל בגלל פסלי האלילים שלה ובכל ארצה יֵיאנחו ההרוגים.
\v 53 גם אם היא תעלה לשמים ותחזק את מבצריה הגבוהים, אשלח אליה שודדים", אמר ה'.

\p
\v 54 קול זעקה יישָמע מבבל, קול חורבן גדול מארץ הבבלים,
\v 55 כי ה' ישדוד את בבל וישתיק את קול תושביה. אבל גלי האויב יסערו כמו הים, רעש קולם יישָמע למרחוק
\v 56 כי יבוא על בבל שודד ולוחמיה יילקחו בשבי, הקשתות שלהם יישָברו כי ה' הוא אל נוקם, הוא יגמול לה על מעשיה.

\p
\v 57 "אגרום לשריה ולחכמיה, למושליה וללוחמיה להשתכר, הם יִישנו לעולם ולא יתעוררו", אמר המלך ששמו ה' צבאות.

\p
\v 58 כך אמר ה' צבאות: "חומות בבל הרחבות יתערערו עד היסוד ושעריה הגבוהים יעלו באש. העמים התאמצו בשביל לא כלום ולאומים התעייפו בשביל מה שיישרף".

\p
\v 59 אלה הדברים שציווה ירמיהו הנביא על שְׂרָיָה בן נֵרִיָה בן מַחְסֵיָה כשהלך עם צדקיהו מלך יהודה לבבל בשנה הרביעית למלכותו. שְׂרָיָה היה השר האחראי למצוא מקום מנוחה למלך.
\v 60 ירמיהו כתב על מגילה תיאור מלא של האסון שיבוא על בבל, את כל הדברים האלה שנכתבו על בבל.
\v 61 ירמיהו אמר לשריָה: "כאשר תבוא לבבל ותראה אותה, קְרא את כל הדברים האלה
\v 62 ואמור, 'ה', אתה אמרת שתשמיד את המקום הזה עד שלא יישאר בו תושב, אדם או בהמה, כי הוא יהיה שומם לעולם'.
\v 63 כאשר תסיים לקרוא את המגילה הזאת, קשור אליה אבן והשלך אותה לנהר פְּרת.
\v 64 אמור, 'ככה תשקע בבל ולא תקום בגלל האסון שאני מביא עליה, ותושביה ימותו".

\p
עד כאן דברי ירמיהו.

\s1 חורבן ירושלים

\p
\c 52
\cp נב
\v 1 צדקיהו היה בן עשרים ואחת כשהחל למלוך. הוא מלך אחת עשרה שנה בירושלים ושם אמו היה חֲמוּטַל בת ירמיהו מלִבְנָה.
\v 2 הוא עשה את הרע בעיני ה' כפי שעשה יהויקים.
\v 3 ה' כעס מאוד על ירושלים ועל בני יהודה, עד שהשליך אותם מעל פניו. צדקיהו מרד במלך בבל.

\p
\v 4 בשנה התשיעית למלכותו, בעשרה לחודש העשירי [טבת], בא נבוכדראצר מלך בבל עם כל צבאו לירושלים. הם שמו עליה מצור ובנו סביבה מגדלי תצפית.
\v 5 העיר הייתה במצור עד לשנה האחת עשרה למלכות צדקיהו.
\v 6 בתשעה לחודש הרביעי [תמוז] היה הרעב בעיר חמור מאוד כי לא נותר לעם מזון.
\v 7 חומת העיר נפרצה בלילה וכל הלוחמים יצאו מהעיר וברחו לכיוון בקעת הירדן דרך השער שבין החומות שליד גן המלך. הבבלים שחנו סביב העיר
\v 8 רדפו אחרי צדקיהו המלך והשיגו אותו בערבות יריחו. כל צבאו התפזר.
\v 9 הם תפסו את המלך, העלו אותו לרִבְלָה שבארץ חמת, אל מלך בבל, ושם קבע המלך את עונשו.
\v 10 מלך בבל שחט את בני צדקיהו לעיניו. גם את כל שרי יהודה שחט ברבלה.
\v 11 אחר כך ניקר מלך בבל את עיני צדקיהו, אסר אותו בשרשרות אָרָד, לקח אותו לבבל והשאיר אותו בבית הכלא עד יום מותו.

\p
\v 12 בעשרה לחודש החמישי [אב], בשנה התשע עשרה למלכות נבוכדראצר מלך בבל, בא נְבוּזַרְאֲדָן, שר צבא ששירת את מלך בבל, לירושלים.
\v 13 הוא שרף את בית ה' ואת בית המלך, את כל בתי ירושלים ואת כל הבתים המפוארים.
\v 14 את כל החומות שסביב ירושלים הרס צבא בבל בפיקודו של שר הצבא.
\v 15 את חלק מעניי הארץ ואת יתר העם שנשאר בעיר, את אלה שנכנעו למלך בבל ואת יתר ההמון, הִגלה נבוזראדן שר הצבא.
\v 16 מעניי הארץ השאיר נבוזראדן שר הצבא אנשים שיְעַבְּדוּ את הכרמים והשדות.

\p
\v 17 את עמודי האָרָד, את הבסיסים הניידים ואת קערת הרחצה הגדולה מהארד שהיו בבית ה', שברו הבבלים ולקחו לבבל את כל הארד שממנו היו עשויים.
\v 18 הם לקחו גם את הקערות, את היעים לפינוי האפר, את המספריים, את הקערות לדם הקרבנות, את הכפות ואת כל כלי הארד ששירתו בהם.
\v 19 גם את הקעריות, את הכפות השטוחות, את הקערות לדם הקרבנות, את הקערות, את המנורות, את הכפות ואת כוסות היין, את כל הכלים מזהב ואת כל הכלים מכסף, לקח שר הצבא.
\v 20 שני העמודים, קערת הרחצה ושנים עשר פָּרֵי הארד שהיו מתחתיה, והבסיסים הניידים שעשה שלמה לבית ה' היו עשויים מארד רב כל כך, שלא היה אפשר לבדוק את משקלו.
\v 21 גובהו של כל עמוד היה תשעה מטרים, רוחבו שישה מטרים ועוביו עשרה סנטימטרים (העמוד היה חלול).
\v 22 מעליו הייתה כותרת ארד שגובהה שני מטרים וחצי. סביב הכותרת הייתה רשת מקושטת ברימונים, הכול מארד, כך גם הרשת של העמוד השני.
\v 23 תשעים ושישה רימונים פנו כלפי חוץ. על כל הרשת סביב היו מאה רימונים.

\p
\v 24 שר הצבא לקח בשבי את שְׂרָיָה הכוהן הראשי ואת צְפַנְיָה סגנו ואת שלושת שומרי הפתח.
\v 25 מהעיר לקח מפקד אחד שהיה ממונה על הלוחמים, חמישה מכובדים מהמקורבים למלך שהיו בעיר, את שר הצבא הממונה על גיוס העם, ושישים איש מבני העם שהיו בתוך העיר.
\v 26 נבוזראדן שר הצבא הוביל אותם לרִבלה, אל מלך בבל.
\v 27 מלך בבל הרג אותם ברבלה שבארץ חמת, ובני יהודה הוגלו מארצם.

\p
\v 28 זה מספר האנשים שהִגלה נבוכדראצר: בשנה השביעית למלכותו הִגלה שלושת אלפים עשרים ושלושה איש מיהודה.
\v 29 בשנה השמונה עשרה למלכותו הִגלה נבוכדראצר שמונה מאות שלושים ושניים איש מירושלים.
\v 30 בשנה העשרים ושלוש למלכות נבוכדראצר הִגלה נבוזראדן שר הצבא שבע מאות ארבעים וחמישה איש מיהודה, בסך הכול ארבעת אלפים ושש מאות איש.

\p
\v 31 בשנה השלושים ושבע לגלוּת יְהוֹיָכִין מלך יהודה, בעשרים וחמישה באדר, בשנה הראשונה למלכותו, שחרר אֱוִיל מְרוֹדַךְ מלך בבל את יהויכין מלך יהודה והוציא אותו מבית הכלא.
\v 32 הוא היטיב אתו ונתן לו לשבת בראש המלכים האחרים שהיו אצלו בבבל.
\v 33 יהויכין החליף את בגדי האסיר שלו ואכל תמיד מזון שהמלך סיפק לו, כל ימי חייו.
\v 34 יהויכין קיבל תמיד את מזונו ממלך בבל מדי יום, עד יום מותו, כל ימי חייו.
