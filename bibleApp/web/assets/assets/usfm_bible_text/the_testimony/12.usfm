\id ISA העדות
\usfm 3.0
\ide UTF-8
\h ישעיה
\mt ישעיה

\p
\c 1
\cp א
\v 1 זאת הנבואה שניבא יְשַׁעְיָהוּ בן אָמוֹץ בימי עוּזִיָהוּ, יוֹתָם, אָחָז וחִזְקִיָהוּ מלכי יהודה על יהודה וירושלים.

\s1 עם חוטא

\p
\v 2 שִמעו שמים והאזיני ארץ כי ה' מדבר: "בנים גידלתי וטיפחתי, והם מרדו בי.
\v 3 שור מכיר את אדונו וחמור יודע איפה בעליו מניח לו מזון, אבל ישראל אינו יודע, עמי אינו מבין.
\v 4 אוי, עם חוטא, עם שחטאיו כבדים, משפחת רשעים, בנים שעושים מעשי שחיתות! הם עזבו את ה', בזו לאל הקדוש של ישראל, התרחקו ממנו.

\p
\v 5 "על מה עוד אעניש אתכם? כל ראשיכם חולים וכל הלבבות שלכם כואבים, אבל אתם ממשיכים למרוד בי!
\v 6 מכף רגל ועד ראש אין בגוף איבר בריא, כולו פצעים, חתכים ומכות טריות. הם לא טופלו, לא נחבשו ולא נמרחו בשמן.
\v 7 ארצכם שוממה, עריכם שרופות, זרים אוכלים לעיניכם את יבול שדותיכם. ארצכם שוממה כמו ארץ שהרסו זרים.
\v 8 ציוֹן נותרה כמו סוכה בכרם, כמו מקום לינה בשדה, כמו עיר במצור".

\p
\v 9 לולא ה' צבאות השאיר מאתנו מעטים, היינו כמו סדום, היינו דומים לעמורה.

\s1 קריאה לחזרה בתשובה

\p
\v 10 שִמעו את דבר ה', מנהיגי סדום, האזינו לדברי אלוהינו, תושבי עמורה:
\v 11 "אינני מעוניין בקרבנות הרבים שלכם", אמר ה'. "אני שָׂבֵע מקרבנות אֵילים ומשומן בהמות. אינני רוצה דם פרים, כבשים ותיישים.
\v 12 מי ביקש מכם לבוא לפניי, לרמוס את חצר המקדש שלי?
\v 13 הפסיקו להביא קרבנות מִנחה שאין בהם תועלת. הקטורת שלכם מתועבת בעיניי. איני יכול לסבול את חטאיכם כשאתם נאספים בראשי חודש, שבתות ואסֵפות עם.
\v 14 אני שונא את חגיגות ראשי החודש ואת החגים שלכם. הם מפריעים לי, עייפתי מהם.
\v 15 כאשר תרימו את כפות ידיכם בתפילה, אתעלם מכם. גם אם תרבו בתפילה לא אשמע. ידיכם מלאות דם.
\v 16 רחצו, טהרו את עצמכם, סלקו מלפניי את מעשיכם הרעים, הפסיקו לעשות רע.
\v 17 לִמדו לעשות את הטוב, שאפו למשפט צדק, ישרו את דרכו של הרשע, שִפטו בצדק את היתומים, הגנו על האלמנות".

\p
\v 18 "בואו נדון על כך", אמר ה', "אם חטאיכם אדומים, הם ילבינו כמו שלג, אם צבעם אדום עז, הם יהיו לבנים כמו צמר.
\v 19 אם תרצו ותשמעו בקולי, תאכלו מהיבול הטוב של הארץ,
\v 20 אך אם תסרבו ולא תשמעו בקולי, תמותו במלחמה", כך אמר ה'.

\s1 משפט ציון והגאולה

\p
\v 21 איך הפכה העיר הנאמנה לבוגדת?! היא הייתה מלאה יושר, צדק שָכן בה אבל כעת היא מלאה רוצחים.
\v 22 הכסף שלך מלא פסולת, היין שלך מעורבב במים,
\v 23 השרים שלך מורדים ושותפים של גנבים, כולם אוהבים שוחד, דורשים מתנות. הם אינם שופטים בצדק את היתומים, אינם מגנים על האלמנות.
\v 24 לכן אמר האדון ה' צבאות, האל החזק של ישראל: "אוי! אתנחם כשאפגע במתנגדיי, כשאנקום באויביי
\v 25 אמשיך להעניש אותך, לטהר אותך כמו שמטהרים כסף, לסלק ממך את כל הפסולת.
\v 26 אשיב את שופטייך שהיו לך בעבר ואת יועצייך שהיו לך בתחילה. אחרי כן יקראו לך עיר הצדק, עיר נאמנה.

\p
\v 27 "ציון תיוושע בצדק והחוזרים בתשובה יוושעו בצדקה.
\v 28 אבל פושעים וחוטאים יֹאבדו יחד, עוזבי ה' יושמדו.
\v 29 תתאכזבו מעצי האֵלָה שאתם אוהבים, תתביישו בגלל הגינוֹת שבחרתם.

\p
\v 30 "תהיו כמו עץ אלה שעליו נובלים, כמו גינה שאין לה מים.
\v 31 החזק יהיה כמו קש ומעשיו יהיו כמו ניצוץ, שניהם יבערו יחד ולא יהיה מי שיכבה את האש".

\p
\c 2
\cp ב
\v 1 זה הדבר שניבא ישעיהו בן אמוץ על יהודה וירושלים:
\v 2 בעתיד יהיה הר בית ה' גבוה מכל ההרים, נישא מכל הגבעות, וכל העמים יזרמו אליו בהמוניהם.
\v 3 עמים רבים ילכו ויאמרו: "בואו נעלה אל הר ה', אל בית אלוהי יעקב, כדי שה' יְלמד אותנו את דרכיו ונחיה על פיהן". כי מציון תצא תורה, ודבר ה' מירושלים,
\v 4 וה' ישפוט בין עמים, יכריע בין עמים רבים. הם ישברו את החרבות שלהם ויעשו מהן מעדרים, ומהחניתות שלהם יעשו מַזמֵרות. עַם לא ירים חרב על עם אחר, ולא יִלמדו עוד להילחם.

\s1 ה' שופט את הגאים

\p
\v 5 בני משפחת יעקב, בואו נלך באור ה'!

\p
\v 6 עזבתָ את עמך, את בני משפחת יעקב, כי הם מלאים תורות מהמזרח, קוראים את העתיד כמו הפלשתים, ומוצאים סיפוק במנהגי זרים.
\v 7 הארץ מלאה כסף וזהב ואין סוף אוצרות, הארץ מלאה סוסים ואין סוף מרכבות.
\v 8 הארץ מלאה אלילים, העם משתחווה למעשה ידיו, לְמה שיצרו אצבעותיו.
\v 9 כך נהיָה האדם עלוב וכך הושפל. אל תסלח להם!

\p
\v 10 הסתתר בין הצוקים, התחבא מתחת לאדמה מרוב פחד מפני ה' ומפני כבודו הגדול!
\v 11 עיני אדם המביטות בגאווה יושפלו, גאוות אנשים תושפל. רק ה' יזכה לכבוד ביום ההוא
\v 12 כי היום של ה' צבאות יבוא על כל גאה ושחצן, וכל מי שמתנשא יושפל.
\v 13 היום של ה' יבוא על כל עצי הארז הגבוהים והמתנשאים שבלבנון ועל כל עצי האלון שבבשן,
\v 14 על כל ההרים הגבוהים ועל כל הגבעות המתנשאות,
\v 15 על כל מגדל גבוה ועל כל חומת מבצר,
\v 16 על כל האניות שנועדו להפלגות ארוכות ועל כל הארמונות המפוארים.
\v 17 אז תושפל גאוות אדם, שחצנות אנשים תושפל, ורק ה' יזכה לכבוד ביום ההוא.
\v 18 האלילים ייעלמו לגמרי,
\v 19 עובדיהם יסתתרו במערות בין הצוקים ובמחילות מתחת לאדמה, מרוב פחד מפני ה' ומפני כבודו הגדול כשיבוא למשול בכוח רב על הארץ.
\v 20 ביום ההוא ישליך האדם אל החפרפרות ואל העטלפים את אלילי הכסף והזהב שלו, שנוצרו כדי שישתחווה להם.
\v 21 האדם יסתתר במערות בין הצוקים ובין בליטות הסלעים מרוב פחד מפני ה' ומפני כבודו הגדול כשיבוא למשול בכוח רב על הארץ.

\p
\v 22 הפסיקו לבטוח בבן האדם, שסופו למות, כי הוא חסר ערך!

\s1 ה' שופט את יהודה וירושלים

\p
\c 3
\cp ג
\v 1 האדון ה' צבאות עומד לסלק מירושלים ומיהודה כל תמיכה ומשענת, כל משענת מזון וכל משענת מים,
\v 2 כל גיבור ולוחם מנוסה, שופט ונביא, מכשף ומנהיג,
\v 3 כל מפקד על חמישים איש ובעל עמדה, יועץ, יוצר מנוסה ומומחה למילות קסם.

\p
\v 4 "אֲמנֶה עליהם שרים צעירים, בחורים קלי דעת ימשלו בהם.
\v 5 בני העם יציקו זה לזה ואיש לחברו, הצעיר ילעג לזקן, והעלוב ילעג לנכבד.
\v 6 אדם יתפוס את בן משפחתו ויאמר לו, 'יש לך בגד מפואר, אתה תמשול בנו. הֱיה אתה אחראי לכישלון הזה'.
\v 7 האיש יזעק ביום ההוא, 'איני יכול להועיל לכם כשבביתי אין מזון ואין בגד. אל תמַנו אותי למושל העם'".

\p
\v 8 אכן, ירושלים כשלה ויהודה נפלה. דברי התושבים ומעשיהם מכוונים נגד ה' ובכוונתם למרוד בו ובכבודו.
\v 9 הבעת הפנים שלהם מעידה נגדם, וחטאיהם גלויים כמו שהיו חטאי סדום, הם אינם מסתירים אותם. אוי להם! הם מביאים על עצמם אסון!

\p
\v 10 אִמרו לצדיקים שיהיה להם טוב, כי הם ייהנו מפרי מעשיהם.
\v 11 אוי לרשעים כי יהיה להם רע, הם יקבלו גמול על מעשיהם.
\v 12 ילדים שולטים בכוח בעמי, נשים מושלות בו. המדריכים שלך, עמי, מתעים אותך ומבלבלים את דרכך.

\p
\v 13 ה' מוכן למשפט, הוא עומד לשפוט עמים.
\v 14 ה' ישפוט את מנהיגי עמו ואת שריו. "אתם הרסתם את הכרם, והרכוש שלקחתם בכוח מהעניים נמצא בבתיכם.
\v 15 איך אתם מעזים להשפיל את עמי ולרמוס את העניים?!", אמר אדוני ה' צבאות.

\s1 ה' שופט את בנות ציון

\p
\v 16 ה' אמר: "בנות ציון מתגאות, מתנשאות, שולחות מבטים, הולכות בצעדים קטנים ומשמיעות ברגליהן צלצול צמידים".
\v 17 אדוני יכה את ראשיהן במחלת עור קשה, ה' יחשוף את מערומיהן.
\v 18 ביום ההוא יסיר אדוני את צמידי הרגל, את סרטי השֵער ואת התכשיטים בצורת חצי ירח
\v 19 ובצורת טיפה, את הצמידים וכיסויי הפנים,
\v 20 את הכובעים ותכשיטי הרגליים, החגורות, בקבוקי הבושם והקמעות,
\v 21 הטבעות והנזמים,
\v 22 הבגדים המפוארים, השכמיות, המטפחות והתיקים,
\v 23 המראות, הכיסויים הרקומים, כיסויי הראש והצעיפים הדקים.
\v 24 במקום בושם יהיה ריקבון, במקום חגורה יהיה חבל קשה, במקום שֵׂער מטופח תהיה קרחת, במקום בגד מפואר בגדים עלובים, כווייה במקום יופי.
\v 25 אנשייך ימותו בחרב, לוחמייך המנוסים ייפלו במלחמה.
\v 26 בכי ואבל יהיו בשערי העיר, היא תתרוקן ותשב על הארץ להתאבל. 
\c 4
\cp ד
\v 1 ביום ההוא יחזיקו שבע נשים באיש אחד ויאמרו: "נספק לעצמנו מזון וביגוד, רק תן לנו להיקרא על שמך. סלק מעלינו את הבושה".

\p
\v 2 ביום ההוא יהיה הצמח שהצמיח ה' ליופי ולכבוד, ופרי הארץ יהיה לגדוּלה ולגאווה לשארית ישראל.
\v 3 בעתיד, הנשאר בציון והנותר בירושלים ייקָרא קדוש. מי שיישאר בירושלים יהיה כתוב במגילת החיים,
\v 4 לאחר שירחץ אדוני את הזוהמה של בנות ציון וישטוף מירושלים את כל הדם כשישפוט ויטהר את העם.
\v 5 ה' יגלה את כבודו על המקדש בהר ציון ועל אסֵפות העם. הוא יתגלה ביום בענן, ובלילה בעשן ובאור אש בוערת. על כל הכבוד הזה תכסה חופה,
\v 6 שתהיה כסוכה לצל מפני החום ולמחסה ומסתור מפני גשם שוטף.

\s1 משל הכרם

\p
\c 5
\cp ה
\v 1 אשיר לכם שיר על ידידי, שיר של ידידי על כרמו: לידידי היה כרם בראש הר פורה.
\v 2 הוא עדר את אדמתו, פינה ממנו את האבנים ונטע בו גפן משובחת. הוא בנה בו מגדל שמירה וחצב בו יקב. הוא קיווה שיצמחו ענבים טובים, אך הכרם הצמיח ענבים גרועים.
\v 3 לכן, תושבי ירושלים ואנשי יהודה, שִפטו ביני ובין כרמי.
\v 4 מה עוד היה אפשר לעשות בכרמי ולא עשיתי בו? מדוע קיוויתי שיצמחו ענבים טובים והוא הצמיח ענבים גרועים?

\p
\v 5 אומַר לכם מה אעשה לכרמי: אסלק את גדר הקוצים שמסביבו והוא ייהרס. אפרוץ את גדר האבנים שמסביבו והכול ירמסו אותו
\v 6 ואהפוך אותו לשממה. לא יגזמו אותו ולא יעדרו אותו והוא יצמיח קוצים ועשבים שוטים. על העננים אצווה לא להוריד עליו גשם.
\v 7 כי עם ישראל הוא הכרם של ה' צבאות, ויהודה הוא השתיל שקיווה ליהנות ממנו. הוא ציפה שיֵיעשה צדק אבל נעשה רֶשע, ציפה לצדקה אבל הייתה זעקה.

\s1 אוי לעשירים ולרשעים

\p
\v 8 אוי לאלה שאוספים להם בית ועוד בית, רוכשים שדה ועוד שדה זה לצד זה עד שלא נותר מקום! האם תחיו לבדכם בארץ?
\v 9 ה' צבאות שמע ונשבע שבתים רבים יהיו שוממים, בתים גדולים ויפים יעמדו ריקים.
\v 10 שטח שעשרה זוגות פרים חורשים ביום אחד ייתן רק עשרים ושניים ליטר יין, ומאתיים עשרים ליטר זרעים יניבו רק עשרים ושניים ליטר תבואה.

\p
\v 11 אוי לקמים השכם בבוקר ורוצים משקאות משכרים, לנשארים ערים מאוחר בלילה והיין מעורר אותם.
\v 12 הם חוגגים בנגינת כינור ונבל, תוף וחליל ושותים יין, אבל אינם שמים לב לפעולת ה' ואת מעשיו אינם רואים.
\v 13 לכן יֵצא עמי לגלוּת כי הוא אינו מכיר את אלוהים, נכבדיו ימותו ברעב והמוניו יתייבשו בצמא.
\v 14 לכן תתרחב שְׁאוֹל, תפער את פיה בלי גבול ויֵרדו אליה נכבדי העם והמוניו בחברת החוגגים הרועשים והשמחים.
\v 15 כך יהיה האדם עלוב וכך יושפל, ומבטי כל הגאים יושפלו,
\v 16 וה' צבאות יזכה לתהילה בגלל הצדק שיעשה, האל הקדוש יזכה לכבוד בגלל הצדקה שיעשה.

\p
\v 17 בחורבות בתי העשירים ירעו כבשים כמו במִרעה ועדרים זרים יאכלו.

\p
\v 18 אוי למושכים את פשעיהם בכבלים של שקר ואת חטאיהם כמו בחבל עבה המושך עגלה.
\v 19 הם אומרים: "ימהר ה' ויזדרז לעשות את מעשהו כדי שנראה זאת. תתקיים ותבוא תכניתו של האל הקדוש של ישראל ונדע מהי".

\p
\v 20 אוי לאומרים על הרע שהוא טוב ועל הטוב שהוא רע, את החושך הופכים לאור ואת האור לחושך, את המר הופכים למתוק ואת המתוק למר.

\p
\v 21 אוי לחכמים בעיני עצמם, לחושבים את עצמם נבונים.

\p
\v 22 אוי לגיבורים בשתיית יין, למנוסים בערבוב משקאות משכרים,
\v 23 למצדיקים את הרשע תמורת שוחד, למונעים צדק מהצודקים.

\p
\v 24 לכן, כמו שלשון אש שורפת קש במהירות ועשב יבש מתפורר, שורשי הרשעים יֵירקבו והפרח שלהם יתייבש ויתפזר כאבקה, כי הם דחו את תורת ה' צבאות ובזו לדברי האל הקדוש של ישראל.

\p
\v 25 לכן כעס ה' על עמו והעניש אותו, ההרים רעדו, גוויות העם היו מושלכות ברחובות כמו זבל, ובכל זאת לא שקט כעס ה' והוא המשיך להעניש.
\v 26 הוא ירים דגל ויקרא לעם רחוק, ישרוק לאויב לבוא מקצה הארץ, והאויב ימהר לבוא.
\v 27 אין בו איש עייף או חלש, איש אינו נח ואינו ישן, איש אינו משחרר את חגורתו, איש אינו מתיר את שרוך נעליו.
\v 28 חִציו חדים והקשתות שלו דרוכות. פרסות סוסיו קשות כסלע וגלגלי מרכבותיו מהירים כסופה.
\v 29 הוא שואג כמו אריה ונוהם כמו אריה צעיר המחזיק בטרף וגורר אותו, אי אפשר להציל את הטרף מפיו.
\v 30 האויב יסתער על העם ביום ההוא כמו ים סוער, ומי שיביט לארץ יראה שכולה חושך ומצוקה, שהאור חשך בגלל העננים השחורים.

\s1 הקדשת ישעיהו לנביא

\p
\c 6
\cp ו
\v 1 בשנה שבה מת המלך עוזיהו ראיתי את אדוני מרומם וגבוה, יושב על כיסא ושולי בִּגדו ממלאים את ההיכל.
\v 2 מלאכים עמדו סביבו ולכל אחד מהם היו שש כנפיים. בשתי כנפיים כיסה את פניו, בשתיים כיסה את רגליו ובשתיים התעופף.
\v 3 המלאכים קראו זה לזה ואמרו: "קדוש, קדוש, קדוש ה' צבאות, כבודו ממלא את כל הארץ!".
\v 4 עמודי הסף רעדו מקול הקוראים והבית התמלא עשן.

\p
\v 5 "אוי לי, אני אבוד", אמרתי. "הפה שלי טמא ואני חי בתוך עם שהפה שלו טמא, וראיתי את המלך, ה' צבאות!".

\p
\v 6 אחד המלאכים עף אליי ובידו גחלת בוערת שלקח במלקחיים מעל המזבח.
\v 7 הוא נגע בה בפי ואמר: "כשזו נגעה בשפתיך, נעלם החטא שלך וכוּפר".
\v 8 אחר כך שמעתי את קול אדוני אומר: "את מי אשלח? מי ילך בשליחותנו?". אמרתי: "הנה אני, שְלח אותי",
\v 9 והוא השיב: "לך ואמור לעם הזה, 'שִמעו אך לא תבינו, ראו אך לא תדעו'.
\v 10 גרום לכך שלא יבינו והַקְשה עליהם לשמוע וכסה את עיניהם כדי שלא יראו ולא ישמעו ולא יבינו, אחרת ישובו לאלוהים ויֵירפאו".

\p
\v 11 "עד מתי, אדוני?", שאלתי. והוא השיב: "עד שהעָרים יֵיהרסו ולא יישאר בהן אדם, בבתים לא יהיה עוד איש, השדות יהפכו לשממה,
\v 12 ה' ירחיק את האדם והארץ תהיה עזובה.
\v 13 גם אם תישאר בה עשירית היא תושמד. אבל כמו עצי האֵלה והאלון, שכורתים ומשליכים אותם והגזע ממשיך להצמיח, כך גם תצמח השארית הקדושה".

\p

\s1 דברי ישעיהו לאחז

\p
\c 7
\cp ז
\v 1 בימי אָחָז בן יוֹתָם בן עוּזִיָהוּ מלך יהודה תקפו רְצִין מלך ארם ופֶקַח בן רְמַלְיָהוּ מלך ישראל את ירושלים אך לא יכלו לנצח במלחמה.
\v 2 למלך ממשפחת דוד נמסר: "ארם ואפרים משתפים פעולה". לב המלך ולב עמו רעדו כמו שעצי יער רועדים ברוח.

\p
\v 3 ה' אמר לישעיהו: "צא עם בִּנך שְׁאָר יָשׁוּב לקראת אחז, אל קצה התעלה של ברֵכת המים העליונה, בדרך לשְׂדֵה כּוֹבֵס,
\v 4 ואמור לו, 'היזהר והֱיה שָקט. אל תפחד ואל תחשוש משני קצות המקלות האלה שמעלים עשן - מכעסם של רצין מלך ארם ובן רמליהו.
\v 5 ארם תכנן עם בן רמליהו מלך אפרים לפגוע בך. הוא אמר:
\v 6 "נתקוף את יהודה, נציק לה, נכבוש אותה לעצמנו ונמליך בתוכה את בן טָבְאַל".
\v 7 כך אמר אדוני ה': "התכנית הזאת לא תתקיים ולא תצא לפועל!
\v 8 בירת ארם היא דמשק ובראש דמשק עומד רצין. בעוד שישים וחמש שנה יפסיק אפרים להיות עם.
\v 9 בירת אפרים היא שומרון ובראש שומרון עומד בן רמליהו. אם לא תאמינו, לא תחזיקו מעמד"'".

\p
\v 10 ה' הוסיף לדבר אל אחז ואמר:
\v 11 "בקש אות מה' אלוהיך. בקש אות ממעמקים או מלמעלה".
\v 12 אבל אחז השיב: "לא אבקש, לא אנסה את ה'".

\p
\v 13 ישעיהו אמר: "בני משפחת דוד, שִמעו! האם לא די לכם להכעיס אנשים, שאתם מכעיסים גם את אלוהיי?
\v 14 לכן אדוני עצמו ייתן לכם אות: אישה צעירה תהרה ותלד בן ואתה תקרא לו עִמָנוּאֵל.
\v 15 הילד יאכל חמאה ודבש כדי שילמד לדחות את הרע ולבחור בטוב.
\v 16 לפני שילמד הילד לדחות את הרע ולבחור בטוב, שני המלכים, שמפניהם אתה פוחד, לא יהיו עוד בארץ.
\v 17 ה' יביא עליך, על עמך ועל משפחת אביך ימים שכמוהם לא היו מאז התנתקה ממלכת אפרים מממלכת יהודה - הוא יביא את מלך אשור".

\p
\v 18 ביום ההוא ישרוק ה' לזבובים שבקצה תעלות מצריים ולדבורים שבארץ אשור.
\v 19 הם יבואו כולם ויתפשטו בנחלים שוממים, בחריצי הסלעים, בין הקוצים ובשדות המרעה.

\p
\v 20 ביום ההוא יגלח אדוני בסכין ששָׂכר מעבר לנהר, במלך אשור, את הראש ואת שְׂער הרגלים ויחסל גם את הזקָן.

\p
\v 21 ביום ההוא יְגדל כל איש למחייתו עגְלה ושתי כבשים.
\v 22 מרוב תנובת החלב יאכל חמאה. כל מי שנותר בארץ יאכל חמאה ודבש.
\v 23 כל מקום שהיו בו גפנים יקרות יהיה ביום ההוא לשדה קוצים.
\v 24 מי שיבוא לשם, יבוא עם חצים וקשת כי כל הארץ תהיה מכוסה קוצים ועשבים שוטים.
\v 25 מרוב פחד לא תבוא אל כל ההרים שנעדרו בעבר במעדר, כי הם יהיו מלאים קוצים ועשבים שוטים. שוורים ירעו בהם וכבשים ירמסו אותם.

\s1 נבואה לעם

\p
\c 8
\cp ח
\v 1 ה' אמר לי: "קח לוח גדול וכתוב עליו בכתב ברור, 'לְמַהֵר שָׁלָל חָשׁ בַּז'".
\v 2 לקחתי לי עדים נאמנים, את אוּרִיָה הכוהן ואת זְכַרְיָהוּ בן יְבֶרֶכְיָהוּ.
\v 3 התקרבתי לנביאה והיא הרתה וילדה בן. "קרא לו 'מהר שלל חש בז'", אמר לי ה'.
\v 4 "כי לפני שיֵדע הנער לקרוא לאביו ולאמו, יובאו רכוש דמשק ושלל משומרון אל מלך אשור".

\p
\v 5 ה' הוסיף לדבר אליי ואמר:
\v 6 "העם הזה דחה את מֵי השִׁילוֹחַ הזורמים לאט, והעדיף את רצין ואת בן רמליהו.
\v 7 לכן יעלה עליהם ה' את מי הנהר הרבים והסוערים - את מלך אשור בכל כוחו. מלך אשור יהיה כמו זרם מים שימלא את כל האפיקים ויעלה על כל גדותיהם.
\v 8 הוא יעבור ביהודה, ישטוף ויציף אותה עד צוואר. כנפיו ייפרשו לכל רוחב ארצך, עמנואל.

\p
\v 9 "התנפצו עמים והישברו! שִמעו כל תושבי הארצות הרחוקות, התכוננו למלחמה והישברו, התכוננו והישברו.
\v 10 תַכננו מזימה והיא תופר, גבשו החלטה והיא לא תתקיים, כי עמנו אל".

\p
\v 11 כך אמר לי ה' בכוחו הרב כשהזהיר אותי שלא להתנהג כמו העם הזה וכשציווה עליי לומר:
\v 12 "אל תצטרפו למרד כפי שעושים רבים מהעם הזה. אל תפחדו ואל תחששו ממה שמפחיד אותם.
\v 13 הכירו בקדושתו של ה' צבאות. פחדו ממנו, רעדו מפניו.
\v 14 הוא יהיה למקדש או לאבן מכשול, לסלע המכשיל את שתי ממלכות ישראל ולמלכודת לתושבי ירושלים.
\v 15 רבים מתושביה ייכשלו וייפלו, יישָברו ויילָכדו".

\p
\v 16 גלגֵל את מגילת העדות, סגור אותה בחוֹתָם ומסור לתלמידיי.
\v 17 אאמין בה', המתרחק ממשפחת יעקב, ואבטח בו.
\v 18 הנה אני והילדים שנתן לי ה' כדי שישמשו אותות וסמלים מאת ה' צבאות השוכן בהר ציון.
\v 19 אם יאמרו לכם: "פְּנו אל הקוסמים ואל המכשפים המעלים את רוחות המתים ושורקים וממלמלים", השיבו: "הלוא כל עם פונה אל אלוהיו, מדוע שנפנה אל המתים בעד החיים?!".
\v 20 פְּנו אל דבריי שבמגילת העדות. אם לא ידברו בהתאם לדברי המגילה, אין בדבריהם אור.

\p
\v 21 העם יעבור בארץ, סובל ורעב. כאשר ירעב, יכעס ויקלל את מלכו ואת אלוהיו. הוא יסתכל למעלה,
\v 22 הוא יביט אל הארץ ויראה שהצרה והחשֵכה גדולות. חשכת המצוקה תהיה עמוקה, והעם יידָחק באפֵלה,
\v 23 כי האויב שיתאכזר לעם לא יתעייף. בהתחלה הוא ישפיל את בני זבולון ונפתלי, אבל אחר כך יפאר את אזור תושבי דרך הים, את האזור שממזרח לירדן ואת הגליל.

\s1 שר שלום

\p
\c 9
\cp ט
\v 1 בני העם שהלכו בחשֵכה ראו אור גדול, על תושבי ארץ אפֵלה זרח אור.
\v 2 הִגדלתָ את העם ונתת לו שמחה גדולה, ובני העם שמחו לפניך כמו שאנשים שמחים בזמן הקציר, כמו שאנשים מאושרים כשהם לוקחים שלל,
\v 3 כי שברת את העול הכבד שהוא נשא, את המקל שהִכה אותו, שברת את המקל כמו ששברת את מִדיָין.

\p
\v 4 כל הנעליים שצעדו ברעש וכל הבגדים המוכתמים בדם יישָרפו.

\p
\v 5 ילד ייוולד לנו, בן יינתן לנו, הוא יהיה המושל.

\p
שמו יהיה מנהיג מופלא, אל רב כוח, אבי הנצח, שר השלום.

\p
\v 6 מלכותו תהיה גדולה והשלום יהיה אין סופי. הוא ימלוך על כיסא דוד ועל ממלכתו, ייסד ויחזק אותה בצדק וביושר מעתה ועד עולם. ה' צבאות יעשה זאת באהבתו העזה.

\s1 כעסו של ה' על העם

\p
\v 7 אדוני שלח נבואה ליעקב והיא תתקיים בישראל.
\v 8 העם כולו יֵדע, תושבי אפרים ושומרון הגאים והשחצנים יאמרו:
\v 9 "לבֵנים נפלו - נבנֶה עם אבנים מסותתות, עצי שקמה נכרתו - נחליף אותם בעצי ארז".
\v 10 אבל ה' יחזק את אויבי רְצִין ויגרום להם לגבור עליו. הוא יסית נגד רצין את אויביו,
\v 11 הארמים יתקפו מלפנים והפלשתים מאחור. הם יפגעו בישראל קשות ובכל זאת לא ישקוט כעס ה' והוא ימשיך להעניש.

\p
\v 12 העם לא ישוב אל מי שיביא עליהם את המכות האלה, ואת עזרת ה' צבאות לא יבקש.

\p
\v 13 ה' ישמיד מישראל את הראש ואת הזנב, את המכובדים ואת פשוטי העם ישמיד ביום אחד.
\v 14 זקנים ומכובדים הם הראש, ונביא המלמד שקר הוא הזנב.
\v 15 מנהיגי העם הזה מתעים אותו, והמונהגים מבולבלים.
\v 16 כל בני העם צבועים ועושי רע, וכל העם מדבר מילים מתועבות. לכן לא ישמח אדוני בצעירי העם ועל היתומים והאלמנות בעם לא ירחם. בכל זאת לא ישקוט כעס ה' והוא ימשיך להעניש.

\p
\v 17 הרשעוּת בוערת כמו אש, שורפת את הקוצים ואת העשבים השוטים, מתפשטת בעצי היער הסבוכים ומעלה עמודי עשן גבוהים.
\v 18 בכעסו של ה' צבאות תבער הארץ והעם יישרף, איש לא ירחם על אחיו.
\v 19 העם יחטוף מזון מימין, אבל יישאר רעב, יאכל משמאל ולא ישבע. כל איש יאכל את בשר זרועו.
\v 20 מנשה יאכל את אפרים ואפרים יאכל את מנשה, יחד הם יתנפלו על יהודה ובכל זאת לא ישקוט כעס ה' והוא ימשיך להעניש.

\p
\c 10
\cp י
\v 1 אוי למחוקקים חוקים מרושעים, לכותבים צווים לא צודקים
\v 2 כדי לעוות את משפט הנזקקים ולמנוע צדק מעניי עמי, כדי לשדוד אלמנות ולגנוב מיתומים.
\v 3 מה תעשו ביום שתיענשו, כשיבוא אסון ממרחק? אל מי תברחו לבקש עזרה? אצל מי תשאירו את אוצרותיכם?
\v 4 כל מה שתוכלו לעשות הוא לכרוע ברך עם שבויים, לשכב בין הרוגים. בכל זאת לא ישקוט כעס ה' והוא ימשיך להעניש.

\s1 עונשו של מלך אשור

\p
\v 5 "אוי, אשור, המקל שאני מכה בו בכעסי, שבידיו מטה זעמי.
\v 6 אשלח את אשור לתקוף עָם בוגד, אצווה עליו להתנפל על העם שמכעיס אותי, לקחת ממנו שלל ולשדוד את רכושו, לרמוס אותו כמו עפר ברחובות.

\p
\v 7 "אבל לא כך הוא יבין את הדברים, לא כך הוא יחשוב בלבו. רצונו להשמיד, להרוג עמים רבים.
\v 8 הוא אומר, 'הלוא כל שריי מלכים!
\v 9 האם כַּלְנוֹ אינה דומה לכַרְכְּמִישׁ, חֲמָת לאַרְפַּד ודמשק לשומרון?
\v 10 כשם שגָברתי על ממלכות עובדי האלילים ופסליהם, כך אגבר על ירושלים ושומרון.
\v 11 מה שעשיתי לשומרון ולאליליה, אעשה לירושלים ולפסלי אליליה'".

\p
\v 12 כאשר ישלים אדוני את כל מעשיו בהר ציון ובירושלים, הוא יעניש את מלך אשור על תוצאות גאוותו ועל שחצנותו,
\v 13 על כך שאמר: "בכוחי פעלתי ובחכמתי כי אני נבון. ביטלתי גבולות עמים ואת האוצרות שלהם שדדתי, כגיבור הורדתי מלכים מכיסאותיהם.
\v 14 ידי אחזה באוצרות של העמים כמו בקֵן, וכמו שאוספים ביצים עזובות אספתי את כל רכוש הארץ, ואף ציפור לא הנידה כנף ולא צִפצפה".

\p
\v 15 האם יתפאר הגרזן בפני מי שחוצב בו? האם יתנשא המסור על מי שמניף אותו? כאילו שהמטה מניף את מי שמשתמש בו ומקל מרים את מי שמרים אותו!
\v 16 לכן יחליש האדון ה' צבאות את לוחמיו החזקים של אשור ויבעיר אש לוהטת מתחת לנכבדיו.
\v 17 אור ישראל יהיה לאֵש והאל הקדוש של ישראל יהיה ללהבה שתבער ותשרוף את כל הקוצים שלו ביום אחד.
\v 18 יערו המפואר ושדותיו הפוריים יישָרפו, נפשו וגופו יושמדו, הוא ייחלש כמו שחולה נחלש.
\v 19 מספר העצים שיישארו ביער שלו יהיה קטן, ילד יוכל לרשום את מספרם.

\s1 מלכות אלוהים

\p
\v 20 ביום ההוא לא ימשיכו הנשארים מישראל, הנותרים ממשפחת יעקב, להישען על מי שהִכה אותם. הם ישענו באמת על ה', האל הקדוש של ישראל.
\v 21 שארית יעקב תשוב אל האל רב הכוח.
\v 22  ישראל, גם אם עמך יהיה רב כגרגרי חול הים, רק שארית תשוב, ההשמדה תהיה מוחלטת וצודקת. היא תשטוף את כולם
\v 23 כי אדוני ה' צבאות יביא על כל הארץ השמדה מוחלטת.

\p
\v 24 לכן כך אמר אדוני ה' צבאות: "אל תפחד מאשור, עמי היושב בציון. הוא אמנם יכה אותך במקל, ירים עליך את המטה שלו כשם שעשו המצרים,
\v 25 אבל זמן קצר מאוד אחר כך יעבור כעסי אליו, יפנה להשמיד אותו".
\v 26 ה' צבאות יכה אותם כפי שהִכה את מדיָין בצוּר עוֹרֵב. הוא יניף עליהם את השוט שלו כפי שהניף את המטה שלו על הים והִכה במצריים.

\p
\v 27 ביום ההוא יסור משאו מעל כתפיך והעול מעל צווארך. העול ישבר כי כוחך יתחדש.

\p
\v 28 האויב נכנס לעַיָת, עבר במִגְרוֹן, ובמִכְמָשׂ השאיר את הציוד שלו.
\v 29 לוחמיו עברו במעבר ונשארו ללון בגֶבַע. רָמָה נבהלה, גבעת שאול ברחה.
\v 30 הרימי קול צעקה, גַלִים! הקשיבי לַיִשׁ. עני לה עֲנָתוֹת.

\p
\v 31 מַדְמֵנָה ברחה, תושבי גֵבִים חיפשו מקלט.
\v 32 עוד היום יגיע האויב לנוֹב ומשם יאיים על ההר של ציון, על גבעת ירושלים.
\v 33 בתגובה יכרות ה' צבאות בכוח רב את ענפי העצים. העצים הגבוהים יופלו, המתנשאים יושפלו,
\v 34 וה' יכרות בכלי ברזל את עצי היער הסבוכים, יער הלבנון ייפול בכוח אדיר.

\p
\c 11
\cp יא
\v 1 אבל מגזע יִשַׁי יֵצא ענף ומשורשיו יצמח ענף צעיר.
\v 2 רוח ה' תנוח עליו:

\p
רוח של חכמה והבנה,

\p
רוח של פיקחות וכוח,

\p
רוח של דעת ה' ויראתו.

\p
\v 3 הוא ימשול ביראת ה'.

\p
הוא לא ישפוט לפי מה שעיניו רואות, לא יפסוק דין לפי מה שאוזניו שומעות.
\v 4 הוא ישפוט עניים בצדק, יפסוק ביושר את דין הנזקקים, יעניש את הארץ במילים שיוצאות מפיו, וברוח היוצאת מבין שפתיו ימית רָשע.
\v 5 הצדק יהיה צמוד אליו כמו חגורה למותניים, והנאמנות כמו חגורה לגוף.

\p
\v 6 זאב יגור עם כבש ונמר ישכב ליד גדי. עגל, אריה צעיר ובהמה מפוטמת יהיו יחד ונער צעיר יוכל לרעות אותם.
\v 7 פרה ודוב ירעו יחד, הגורים שלהם ישכבו זה לצד זה ואריה יאכל תבן כמו בָּקָר.

\p
\v 8 תינוק ישתעשע ליד חור של פֶּתֶן, אל תוך מאורה של צִפְעוֹנִי יושיט ילד קטן את ידו.
\v 9 הם לא יעשו רע ולא יזיקו לאיש בכל אזור ההר הקדוש שלי, כי כל תושבי הארץ יכירו את ה' כמו שהמים מכסים את הים.

\p
\v 10 ביום ההוא יפנו עמים אל שורש יִשַׁי, שיעמוד כמו דגל וישמש אות לעמים ומִשכנו יהיה מלא כבוד.

\p
\v 11 ביום ההוא יושיט ה' את ידו בפעם השנייה כדי לגאול את שארית עמו מאשור וממצריים, מפַּתְרוֹס ומכּוּשׁ, מעֵילָם ומשִׁנְעָר, מחֲמָת ומהארצות הרחוקות שמעבר לים.
\v 12 הוא ירים דגל לעיני העמים ויאסוף את בני ישראל ממקומות רחוקים, את בני יהודה המפוזרים יקבץ מארבעת קצות הארץ.

\p
\v 13 קנאת אפרים תיפסק ואויבי יהודה יושמדו. אפרים לא יקנא ביהודה, ויהודה לא יהיה אויב של אפרים.
\v 14 הם יתנפלו יחד על ארץ פלשתים במערב, ייקחו שלל מבני השבטים הנודדים מהמזרח, ישעבדו את אדום ואת מואב ויכניעו את בני עמון.
\v 15 ה' ייבש את לשון הים של מצריים. הוא יכה את הנהר ברוח סערה ויפצל אותו לשבעה נחלים כך שיעברו אותו ברגל.
\v 16 זו תהיה דרך סלולה לבני עמי שיישארו באשור, כמו שהייתה לישראל דרך כשעלה ממצריים.

\s1 שיר תודה

\p
\c 12
\cp יב
\v 1 "ביום ההוא תֹאמר, 'אני מודה לך, ה', כי כעסת עליי, אבל כעסך שקַט וניחמת אותי.
\v 2 הנה אל ישועתי, אני בוטח בו ואיני פוחד, כי ה' הוא כוחי ושירי, הוא הישועה שלי'.
\v 3 אז תשאבו מים בשמחה ממעייני הישועה".

\p
\v 4 "ביום ההוא תאמרו, 'הודו לה', עִבדו אותו, סַפּרו בעמים על מעשיו. הַכריזו ששמו מכובד.
\v 5 זַמרו לה' כי עשה מעשים נפלאים, הדבר ידוע בכל הארץ.
\v 6 השמיעי קול שמחה והריעי, תושבת ציון, כי גדול הוא האל הקדוש של ישראל השוכן בקרבך'".

\s1 בבל

\p
\c 13
\cp יג
\v 1 זאת הנבואה על בבל שניבא ישעיהו בן אמוץ:
\v 2 "הרימו דגל על הר קֵרֵחַ, קִראו להם בקול, הניפו יד והם ייכנסו בשערי הנכבדים.
\v 3 ציוויתי על לוחמיי המקודשים, קראתי בכעסי לגיבוריי, לשמחים בניצחוני.
\v 4 קול ההמון נשמע בהרים כמו קול עם רב, קול רעש ממלכות, קול עמים נאספים, ה' צבאות מפקד על צבא הלוחמים.
\v 5 הם באים מארץ רחוקה, מקצה השמים. ה' וכלי הזעם שלו באים להרוס את כל הארץ.
\v 6 יַללו, כי קרוב יום ה', הוא יבוא כאסון מאל שדי.
\v 7 לכן ייחלשו ידי כולם וכל לב אדם יימס מפחד,
\v 8 הם ייבהלו ויסורים קשים יתקפו אותם. הם יחושו צירים כמו יולדת, יביטו זה בזה בתימהון ופניהם ילהטו.
\v 9 הנה יום ה' בא, אכזרי ומלא זעם וכעס, להפוך את הארץ לשממה ולהשמיד ממנה את חוטאיה.
\v 10 הכוכבים וקבוצות הכוכבים לא ייתנו את אורם. השמש תהיה חשוכה כשתעלה בבוקר, הירח לא יאיר את אורו.
\v 11 אעניש את העולם על רשעותו ואת הרשעים על חטאיהם.

\p
"אשים סוף לגאוות הרשעים, אשפיל את גאוות המנהיגים האכזריים.
\v 12 אגרום לכך שאדם יהיה נדיר מזהב, יקר מזהב משובח שבא מאופיר.
\v 13 אזעזע את השמים והאדמה תרעד בגלל זעם ה' צבאות ביום כעסו הגדול.

\p
\v 14 "הם יהיו כמו צבי נרדף, כמו צאן ללא רועה. כל איש יפנה לעמו, כל איש יברח לארצו.

\p
\v 15 "כל מי שיימָצא שם יידָקר, כל מי שיברח יֵיהרג.
\v 16 התינוקות שלהם יֵירצחו באכזריות לעיניהם, את הבתים שלהם ישדדו והנשים שלהם יֵיאנסו.
\v 17 אקים נגדם את מָדַיי, שלוחמיה אינם מחשיבים כסף, אינם רוצים זהב.
\v 18 הקשתות שלהם ירצחו נערים באכזריות והם לא ירחמו על תינוקות רכים ולא ירחמו על הילדים.

\p
\v 19 "בבל, היפה בממלכות, גאוות הבבלים, תיהרס כמו סדום ועמורה שהרס אלוהים,
\v 20 לנצח לא יהיו בה תושבים ודורי דורות לא ישכון בה איש. ערבי נודד לא יקים בה אוהל ורועים לא ירעו שם את העדרים שלהם.
\v 21 צִיִים ירעו שם, אוחים ימלאו את הבתים של בבל, בנות יענה ירבצו שם ושְׂעירים ירקדו שם.
\v 22 אִיִים ייללו בארמונות העזובים שלה, תנים בבתי התענוגות. סופה קרוב, ימיה ספורים".

\s1 לעג על מלך בבל

\p
\c 14
\cp יד
\v 1 כאשר ירחם ה' על בני יעקב ויבחר שוב בישראל, הוא ייתן להם מנוחה בארצם וזרים יתלוו אליהם ויצטרפו לבני יעקב.
\v 2 העמים ייקחו את בני ישראל ויביאו אותם לארצם. בני העמים יהיו לעבדים ולשפחות של ישראל על אדמת ה'. בני ישראל ייקחו בשבי את מי שלקח אותם בשבי וימשלו בכוח במי שמשל בהם בכוח.
\v 3 ביום שייתן לך ה' מנוחה מהעצב ומהכעס ומהעבודה הקשה שבה העבידו אותך,
\v 4 תשיר על מלך בבל את שיר הלעג הזה ותאמר: "איך הפסיקו למשול המושלים בכוח ומלכות הזהב הפסיקה להתקיים!
\v 5 ה' שבר את מטה הרשעים, את שרביט המושלים
\v 6 שהִכה עמים בכעס מכה שאין לה מרפא, ששלט בזעם בעמים ורדף אותם בלי סוף.
\v 7 כל הארץ נחה ושקטה, תושביה השמיעו קול שמחה.
\v 8 גם עצי הברוש וארזי הלבנון שמחים, 'מאז נפלת לא כורתים אותנו עוד'.

\p
\v 9 "השאוֹל מתחת נסערת לקראת בואך. היא העירה לקראתך את רוחות המתים, את כל מנהיגי הארץ הקימה מכיסאותיהם, את כל מלכי העמים.
\v 10 כולם יאמרו לך, 'גם אתה נחלשת כמונו, היית כאחד מאתנו'.
\v 11 גאוותך הורדה לַשאוֹל לקול הנְבָלים שלך. הכינו לך ריקבון כדי שתשכב עליו, תולעים שתתכסה בהן.

\p
\v 12 "איך נפלת משמים, כוכב השחר הזוהר? נכרתָ והושלכתָ לארץ, אתה, המושל בעמים!
\v 13 חשבת, 'אעלה לשמים, מעל לכוכבי האל ארים את כיסאי, אשב בהר שהאלים נאספים בו, בקצה הצפון.
\v 14 אעלה על העננים הגבוהים, אֶדָמה לאל עליון'.
\v 15 אבל אתה תוּרד לשאוֹל, אל מעמקי בור.
\v 16 מי שיראה אותך יביט נדהם ויאמר, 'האם זה האיש שזעזע את הארץ, שהרעיד ממלכות,
\v 17 שהפך את העולם למדבר, הרס את עריו ולא שחרר את האסירים שלו לבתיהם?'.

\p
\v 18 "כל מלכי העמים נקברו בכבוד, כל אחד בקברו,
\v 19 אבל אתה נזרקת מהקבר שלך כמו ענף מתועב. אתה מכוסה גופות הרוגים שהומתו בחרב ונזרקו לבור כמו גופה שנרמסה.
\v 20 לא תיקבר אִתם כי הרסת את ארצך, הרגת את עמך. משפחת הרשעים תושמד.
\v 21 התכוננו לשחוט את בניו בגלל חטאי אבותיהם, כדי שלא יקומו לכבוש את הארץ ולא ימלאו את העולם ערים".

\p
\v 22 ה' צבאות אמר: "אצא נגדם, אשמיד את תושבי בבל ולא יישאר מהם אף צאצא", אמר ה'.
\v 23 "אהפוך את הארץ למשכן של קיפודים השורצים בביצות, אחריב אותה לגמרי", אמר ה' צבאות.

\s1 אשור

\p
\v 24 ה' צבאות נשבע: "האם מה שתכננתי לא יקרה?! האם מה שהחלטתי לא יתקיים?!
\v 25 אשבור את אשור בארצי, על הריי ארמוס אותו. העול שלו יסור מעל תושבי הארץ, והמשא שהניח עליהם יוסר מעל כתפיהם.
\v 26 כך תכננתי שיקרה לכל הארץ וזה העונש שאביא על כל העמים".

\p
\v 27 ה' צבאות תכנן - מי יכול להפר את תכניתו? הוא עומד להעניש - מי יכול לעצור אותו?

\s1 פלשתים

\p
\v 28 בשנה שמת המלך אחז ניתנה הנבואה הזאת:
\v 29 ארץ פלשתים, אל תימלאי שמחה על כך שהמטה של המַכֶּה אותך נשבר, כי משורש הנחש יֵצא צֶפע וממנו יֵצא נחש מעופף.
\v 30 העניים ביותר ימצאו מִרעה, הנזקקים יחיו בביטחון, אבל אותך אמית ברעב ואת השארית שלך אהרוג.
\v 31 יַלל שער! זעקי עיר! ארץ פלשתים, הימלאי פחד! כי צבא מתקרב מצפון ומעלה ענן אבק, אין בו חייל בודד, כולם צועדים בשורה.
\v 32 איזו תשובה תינתן לשליחי העם? שה' יִיסד את ציון ובה ימצאו עניי עמו מחסה.

\s1 מואב

\p
\c 15
\cp טו
\v 1 נבואה על מואב: בלילה אחד בא אסון על עָר שבמואב והיא הושמדה. בלילה אחד בא אסון על קִיר שבמואב והיא הושמדה.

\p
\v 2 בני מואב עלו למקדשם, תושבי דִיבוֹן הלכו לבכות במקומות הפולחן. מואב מייללת על נְבוֹ ועל מֵידְבָא. הראשים מגולחים וכל הזקָנים גזוזים,
\v 3 ברחובות לבושים האנשים בגדי אבל, על הגגות ובכיכרות כל העם מיילל ומזיל דמעות.

\p
\v 4 תושבי חֶשְׁבּוֹן ואֶלְעָלֵה זועקים, קולם נשמע עד יַהַץ, על כן זועקים לוחמי מואב בפחד, נפשם רועדת.
\v 5 לבי זועק על מואב. אנשיה ברחו עד צוֹעַר, עד עֶגְלַת שְׁלִישִׁיָה. אכן בדרך העולה ללוּחִית הם עולים ובוכים, אכן בדרך חוֹרוֹנַיִים נשמעת זעקה גדולה של כאב.

\p
\v 6 מֵי נִמְרִים הפכה לשממה-העשבים יבשו, הדשא הפסיק לצמוח, הצמחייה נעלמה.
\v 7 לכן הם נושאים לנחל העֲרָבִים את הרכוש ואת האוצרות שצברו.

\p
\v 8 הזעקה מקיפה את כל ארץ מואב, היללה מגיעה עד אֶגְלַיִים ועד באר אֵלִים.
\v 9 מֵי דִימוֹן התמלאו דם אך אכה את דימון עוד יותר, אביא אריות על הניצולים ממואב ועל שארית תושבי הארץ.

\p
\c 16
\cp טז
\v 1 שִלחו צאן מסֶלַע דרך המדבר אל מושל הארץ, אל ההר של ציון.
\v 2 בנות מואב הבורחות למעברי הארנון יִדְמו לעופות שבורחים, לגוזָלים שמגורשים מהקן.

\p
\v 3 תני עצה, קבלי החלטה, הטילי באמצע היום את הצל שלך, החשוך כמו לילה. הסתירי את הבורחים, אל תחשפי את הנודדים.
\v 4 הרשי למגורשים ממואב לגור אצלך, היי להם למסתור מפני שודדים עד שיסתיים הדיכוי, ייגמר ההרס והרומס יסתלק מהארץ.
\v 5 אז תהיה מלכותך מלכות חסד יציבה ובבית דוד יֵשב מלך צדיק שישפוט ביושר וימהר לעשות צדק.

\p
\v 6 שמענו על גאוות מואב היהירה מאוד, על גאוותה, יהירותה וכעסה. דבריה הם שקר!
\v 7 לכן מואב מייללת על מואב, כולם מייללים על אבדן עוגות הצימוקים של קִיר חֲרֶשֶׂת, מואב חושבת מחשבות עצובות,
\v 8 הכרמים של חשבון והגפנים של שִׂבְמָה אומללים. מנהיגי עמים הִכו בגפנים המובחרות שלהן, שהתפשטו עד יַעְזֵר, הגיעו עד המדבר, הסתעפו עד הים.
\v 9 על כן, גפני שִׂבמָה, אני בוכה עם יַעזֵר, שוטף בדמעותיי את חשבון ואֶלעָלֵה על אבדן פֵּרות הקיץ ועל אבדן הקציר שלהן. הם נפלו בידי האויב שקרא קריאות שמחה.

\p
\v 10 השמחה והאושר נעלמו מהשדות. בכרמים לא נשמעים עוד קולות שמחה ותרועה, הדורכים אינם דורכים עוד יין ביקבים. שמתי סוף לקריאות השמחה.
\v 11 על כן הבטן שלי מתהפכת מרוב צער על מואב, כולי נסער בגלל קיר חֶרֶשׂ.
\v 12 כשמואב מופיעה במקומות הפולחן היא מתאמצת לשווא, היא באה אל מקדשה להתפלל והתפילה אינה מועילה.
\v 13 זה הדבר שאמר ה' למואב בעבר,
\v 14 וכעת אמר ה': "בעוד שלוש שנים בדיוק יושפלו מואב וכל תושביה הרבים. הנשארים יהיו מעטים וחלשים מאוד".

\s1 דמשק

\p
\c 17
\cp יז
\v 1 נבואה על דמשק: "בקרוב תחדל דמשק להיות עיר ותהפוך לגל חורבות.
\v 2 ערֵי עֲרוֹעֵר יהיו עזובות, יהפכו משכן לעדרים שירבצו בהן, ואיש לא יגרש אותם.
\v 3 לא יהיו עוד מבצרים באפרים, דמשק תפסיק להיות ממלכה, ולנשארים בארם יקרה מה שיקרה לבני ישראל", אמר ה' צבאות.

\s1 חורבן ממלכת ישראל

\p
\v 4 ביום ההוא יקטן עושר יעקב והוא ייחָלש,
\v 5 הוא יירָאה כמו שעמק רפאים נראה אחרי שאספו ממנו את השיבולים, אחרי שקוצר אחז בתבואה וקצר בזרועו שיבולים.
\v 6 יישארו מהעם מעטים בלבד, כמו זיתים מעטים שנשארים על העץ אחרי המסיק, שניים-שלושה בצמרת, ארבעה-חמישה על ענפיו של עץ פורה", אמר ה' אלוהי ישראל.

\p
\v 7 ביום ההוא יפנה האדם אל עושהו, עיניו יביטו אל האל הקדוש של ישראל.
\v 8 הוא לא יפנה למזבחות שבנה, לא יביט אל סמלי האלילה אֲשֵׁרָה והחמנים.
\v 9 ביום ההוא יהיו ערי יעקב המבוצרות שוממות כמו החורשות וראשי ההרים שעזבו עמי הארץ כי פחדו מפני בני ישראל. הארץ תהיה שוממה.

\p
\v 10 שכחתְ את אלוהי ישועתך. לא זכרת את סלע המגן שלך. לכן נטעת גני תענוגות ושתלת בהם שתילים מארצות אחרות.
\v 11 ביום שנטעת גדלו הצמחים שלך, בבוקר שזרעת פרחו הזרעים שלך. אבל היבול ייעלם ביום צרה והכאב יהיה ללא מרפא.
\v 12 אוי! קול המון העמים נשמע כמו הים ההומה. רעש הלאומים עולה כמו רעש גלי ים גבוהים.
\v 13 לאומים משמיעים רעש כמו הרעש של זרמי מים רבים. ה' יגער בהם והם יברחו למקום רחוק. הוא ירדוף אחריהם והם יברחו. הם ייעלמו כמו שקליפות גרעיני התבואה שעל ההרים עפות ברוח, כמו קוץ שמתגלגל בסופה.
\v 14 בערב הם יתעוררו בבהלה ולפני הבוקר ייעלמו, זה מה שיקרה לאויבינו, זה גורלם של השודדים אותנו.

\s1 כוש

\p
\c 18
\cp יח
\v 1 אוי לארץ שנשמע בה קול מַשַׁק כנפיים, שנמצאת מעבר לנהרות כּוּשׁ,
\v 2 ששולחת שליחים דרך הים בסירות גומא על פני המים. שליחים מהירים, לכו אל עם גבוה שעורו חלק, אל עם המטיל פחד ממקומו למרחקים, אל עם חזק ומנצח שנהרות חוצים את ארצו, ואִמרו:
\v 3 "כל תושבי העולם והשוכנים בארץ, כאשר יוּרם הדגל על ההרים תִראו, כאשר יתקע השופר תשמעו".
\v 4 כי כך אמר לי ה': "אביט בשקט ממקומי, אהיה כמו חוֹם יבש בשעה שהשמש זורחת, כמו ענן המביא טל בחום של עונת הקציר.
\v 5 כי לפני הקטיף, בתום הפריחה, ולפני שיהפוך הפרח לפרי בוסר שעתיד להבשיל, יכרות ה' את הענפים במַזמֵרות, יסיר ויסלק את הענפים המתפשטים.

\p
\v 6 "גופות האויב יֵיעזבו לעופות טרף ולבעלי החיים. עופות הטרף יאכלו מהן כל הקיץ, בעלי החיים יאכלו מהן כל החורף.
\v 7 אז יובאו לה' צבאות מתנות מהעם הגבוה שעורו חלק, מהעם המטיל פחד ממקומו למרחקים, מהעם החזק והמנצח שנהרות חוצים את ארצו. המתנות יובאו אל מקדש ה' צבאות בהר ציון".

\s1 מצריים

\p
\c 19
\cp יט
\v 1 נבואה על מצריים: הנה ה' רוכב על ענן מהיר ובא למצריים. אלילי מצריים ירעדו מפניו ולב מצריים יימס מרוב פחד.

\p
\v 2 "אגרום לַמצרים לריב זה עם זה. אח יילחם באחיו, איש בחברו, עיר בעיר, ממלכה בממלכה.
\v 3 המצרים יהיו מבולבלים ואת התכנית שלהם אָפֵר. הם יבקשו הדרכה מהאלילים ומהמכשפים והקוסמים המעלים את רוחות המתים.

\p
\v 4 "אמסור את המצרים ביד שליט אכזר. מלך חזק ישלוט בהם", אמר האדון ה' צבאות.
\v 5 "מי הים יתייבשו והנהר יתייבש,
\v 6 הנהרות יעלו סירחון ותעלות מצריים יתמעטו ויתייבשו. הקנה והסוּף יצהיבו.
\v 7 הגידולים שעל שפת הנהר וכל מה שייזָרע לידו יתייבשו, יעופו וייעלמו.
\v 8 הדייגים יבכו ויתאבלו. כל אלה שמשליכים חכה לנהר ופורשים רשת על פני המים יהיו אומללים.
\v 9 העובדים בסירוק חוטי פשתה ואורגי הכותנה יהיו מיואשים.
\v 10 חשובי העם יהיו מדוכאים, כל העובדים בשכר יהיו עצובים.

\p
\v 11 "שרי צוֹעַן טיפשים, החכמים שביועצי פרעה מייעצים לו עצה מטופשת. איך תאמרו לפרעה, 'אנחנו בנים של חכמים, בנים של מלכים קדמוניים'?
\v 12 איפה, אם כך, החכמים שלך? שיגידו לך, שיודיעו מה תכנן ה' צבאות נגד מצריים.

\p
\v 13 "שרי צוען טיפשים, שרי נוֹף הוטעו, ראשי השבטים של מצריים הִתעו אותה,
\v 14 ה' הביא עליהם רוח של בלבול והם הִתעו את מצריים בכל מעשיה, והיא התנהגה כמו שיכור שמתבלבל ונופל בקיא שלו.
\v 15 המצרים לא יֵדעו מה לעשות, מהמנהיגים ועד לפשוטי העם, מהחשובים ועד הנחותים.

\p
\v 16 "ביום ההוא יהיו המצרים כמו נשים, הם ירעדו ויפחדו מפני היד שמניף עליהם ה' צבאות.
\v 17 אדמת יהודה תעורר פחד במצריים. כל מי שיזכיר למצרים את יהודה יִיבהל בגלל התכנית של ה' צבאות, התכנית שהוא מתכנן נגד מצריים.

\p
\v 18 "ביום ההוא יהיו חמש ערים בארץ מצריים שידברו בשפת כנען ויישָבעו לה' צבאות. אחת מהן תיקרא עיר ההרס.

\p
\v 19 "ביום ההוא יהיו לה' מזבח בארץ מצריים ומצבת זיכרון לכבוד ה' ליד גבול מצריים.
\v 20 המזבח יהיה אות למצריים ויזכיר לה את ה' צבאות. כאשר יזעקו המצרים לה' בגלל אויבים, הוא ישלח להם מושיע שיילחם למענם ויציל אותם.
\v 21 כך יכירו המצרים את ה' ויכירו בו ביום ההוא. הם יקריבו לו זבח ומִנחה, יידרו לה' נדרים ויקיימו את נדריהם.
\v 22 ה' יכה את המצרים, יכה וירפא. כאשר יפנו לה', הוא יֵיענה להם וירפא אותם.

\p
\v 23 "ביום ההוא תהיה דרך סלולה ממצריים לאשור, מאשור יבואו למצריים וממצריים יבואו לאשור. המצרים יעבדו עם האשורים את ה'.

\p
\v 24 "ביום ההוא יהיה ישראל, לצד מצריים ואשור, ברכה לכל הארץ.
\v 25 ה' צבאות יברך אותם ויאמר: 'ברוכים עמי מצריים, אשור שבראתי, וישראל העם ששייך לי'".

\s1 גורל מצריים וכוש

\p
\c 20
\cp כ
\v 1 בשנה שבא תַרְתָן לאשדוד בשליחות סַרְגוֹן מלך אשור, הוא נלחם באשדוד וכבש אותה.
\v 2 באותה עת אמר ה' באמצעות ישעיהו בן אמוץ: "פְּשוֹט את בגדי האבל שאתה לובש וחלוֹץ את נעליך". ישעיהו עשה זאת והלך ערום ויחף.
\v 3 ה' אמר: "עבדי ישעיהו הלך ערום ויחף שלוש שנים כאות וכסמל למצריים ולכוּשׁ.
\v 4 כך יוליך מלך אשור את השבויים ממצריים ואת הגולים מכוש, הצעירים והזקנים, כשהם ערומים ויחפים, אחוריהם גלויים ואבריהם חשופים.
\v 5 המצפים מכוש לישועה, המתפארים במצריים, ייבהלו ויתאכזבו".

\p
\v 6 ביום ההוא יאמרו תושבי ארץ רחוקה זו: "אם זה סופם של אלה שציפינו מהם לישועה, שברחנו אליהם כדי שיעזרו לנו להינצל ממלך אשור, איך נינצל אנחנו?".

\s1 חורבן בבל

\p
\c 21
\cp כא
\v 1 נבואה על המדבר שליד הים: הוא בא מהמדבר, מארץ נוראה, כמו סופות חולפות בדרום.
\v 2 חזון קשה נמסר לי: "הבוגד בוגד, והשודד שודד. התקיפי, עֵילָם! שימי מצור, מָדַיי! אשים סוף לכל האנחות שלה".
\v 3 לכן הזדעזע כל גופי, אחזו בי צירים כמו צירים של יולדת. התפתלתי כל כך שלא יכולתי לשמוע, נבהלתי כל כך שלא יכולתי לראות,
\v 4 לבי התבלבל, פחד גדול הטיל עליי אימה. שעת הערב האהובה עליי הפכה לשעת חרדה.

\p
\v 5 הם עורכים שולחן, פורשים שטיח, אוכלים ושותים. קומו, שָׂרים, התכוננו למלחמה!
\v 6 כך אמר לי אדוני: "לך העמד את הצופה שיספר מה הוא רואה,
\v 7 כאשר יראה פרשים, זוגות פרשים על סוסים או פרשים על חמורים או פרשים על גמלים, עליו להקשיב, להקשיב היטב.
\v 8 הוא ישאג כמו אריה, 'אדוני, אני עומד תמיד במצפה כל היום, עומד על המשמר כל הלילה',
\v 9 והנה הגיעו זוגות פרשים והפרש הכריז: 'נפלה, נפלה בבל, ואת כל פסלי האלילים שלה הוא ניפץ על הארץ'".
\v 10 בני עמי הנרמסים והנמחצים בגורן, את מה ששמעתי מה' צבאות אלוהי ישראל אמרתי לכם.

\s1 אֱדום

\p
\v 11 נבואה על דוּמָה: קוראים לי משֵׂעִיר: "שומר, מה נותר מהלילה? שומר, מה נותר מהלֵיל?".
\v 12 השומר ישיב: "בא הבוקר וגם הלילה, שאלו אם אתם רוצים לשאול, שובו אליי שנית".

\s1 עֲרב

\p
\v 13 נבואה על עֲרַב: שיירות בני דְדָן, אתם לנים בין השיחים בעֲרב.
\v 14 הביאו מים לצמאים, תושבי אזור תֵימָא, קבלו עִם מזון את פני הנודדים,
\v 15 כי הם ברחו מפני חרבות, מפני חרב שלופה, מפני קשת דרוכה, מפני מלחמה כבדה.
\v 16 כך אמר לי אדוני: "בעוד שנה בדיוק יֹאבד כל כבוד קֵדָר.
\v 17 מספר הקשתות של שארית לוחמי בני קדר יקטן", כך אמר ה' אלוהי ישראל.

\s1 ירושלים

\p
\c 22
\cp כב
\v 1 נבואה על עמק החיזָיון: מה קרה לךְ שכל תושבייך עלו על הגגות,
\v 2 העיר השמחה והרועשת, המלאה קריאות שמחה?

\p
הרוגייך לא נהרגו בקרב ומתייך לא מתו במלחמה.
\v 3 כל קצינייך ברחו, הם נתפסו בלי קשת, וכל תושבייך נתפסו, גם אלה שברחו למקום רחוק.
\v 4 לכן אני אומר: "הניחו לי ואבכה בכי מר. אל תאיצו בי להתנחם על אסון עמי".
\v 5 כי יום של מהומה, תבוסה ובִלבול יהיה היום של אדוני ה' צבאות בעמק החיזיון. האויב ימוטט את החומה ויסתער על ההר.
\v 6 עֵילָם יבוא עם חצים, מרכבות, לוחמים ופרשים. לוחמי קִיר יחשפו מגִנים.
\v 7 העמקים המובחרים שלך יתמלאו מרכבות, הפרשים יֵיערכו מול השער.

\p
\v 8 ה' יסיר את השגחתו מיהודה, ואתה תביט ביום ההוא אל הנשק שבבית היער.
\v 9 תראו שהפרצות רבות בחומת עיר דוד, ותאספו את המים אל הברֵכה התחתונה.
\v 10 תִספרו את בתי ירושלים ותהרסו בתים כדי לחזק את החומה.
\v 11 בין החומות תאגרו את המים אל הברֵכה הישנה. אבל לא תִפנו אל מי שהביא עליכם את הצרה, אל מי שמזמן יצר אותה לא תסתכלו.

\p
\v 12 ביום ההוא יקרא ה' לבכות ולהתאבל, לגלח את הראש וללבוש בגדי אבל,
\v 13 אבל אתם תהיו עליזים ושמחים, תהרגו בקר ותשחטו צאן, תאכלו בשר ותשתו יין: "נאכל ונשתה כי מחר נמות".

\p
\v 14 שמעתי את ה' צבאות אומר: "החטא הזה לא יכופר לכם עד שתמותו!", כך אמר אדוני ה' צבאות.

\s1 נבואה על שבנא

\p
\v 15 כך אמר אדוני ה' צבאות: "לך ואמור למשרת הזה, לשֶׁבְנָא, הממונה על בית המלך,
\v 16 'מה יש לך כאן ומי יש לך כאן שחצבת לעצמך פה קבר? חצבת לעצמך קבר במרומי ההר, חקקת לעצמך משכן בסלע.
\v 17 ה' עומד לטלטל אותך בחזקה. הוא יעטוף אותך היטב
\v 18 ויגלגל אותך כמו כדור אל ארץ גדולה. שם תמות ולשם יילקחו מרכבות הפאר שלך. אתה מבייש את משפחת אדונך.
\v 19 אדחף אותך ממקומך, אפיל אותך ממעמדך הגבוה.

\p
\v 20 "'ביום ההוא אקרא לעבדי, לאֶלְיָקִים בן חִלְקִיָהוּ,
\v 21 ואלביש אותו בכותונת שלך, אחגור אותו בחגורה שלך ואתן לו את השלטון שהיה בידך. הוא יהיה כמו אבא לתושבי ירושלים ויהודה.
\v 22 אשים על כתפו את המפתח של בית דוד. את מה שיפתח, איש לא יוכל לסגור, את מה שיסגור, איש לא יוכל לפתוח.
\v 23 אתקע אותו כמו יתד במקום חזק והוא יביא כבוד למשפחת אביו.
\v 24 יתלו עליו את כבוד משפחת אביו: את כבוד בני המשפחה הקרובים, הרחוקים והקטנים ביותר, מהעשירים ועד לפשוטים ביותר'".

\p
\v 25 "ביום ההוא", אמר ה' צבאות, "תסולק היתד ממקומה הקבוע. היא תיעקר ותיפול, וכל מה שהיה תלוי עליה יושמד", כך אמר ה'.

\s1 צור

\p
\c 23
\cp כג
\v 1 נבואה על צור: יללו, המפליגים באניות שנועדו להפלגות ארוכות, כי הכול נחרב, אין לכם בית לשוב אליו. בקפריסין נודע להם על כך.
\v 2 תושבי האי, שִתקו! סוחרי צידון והמפליגים בים מילאו אותךְ
\v 3 וזרעים ממצריים הובאו אליך דרך הים. התבואה שמכרת נקצרה במצריים. צור, היית למרכז סחר בין עמים.

\p
\v 4 התביישי, צידון, המבצר שבַּיָם, כי הים אמר: "לא חשתי צירי לידה ולא ילדתי, לא גידלתי בחורים ובחורות".
\v 5 כאשר ישמעו במצריים את השמועה על צור ירעדו המצרים מפחד.

\p
\v 6 בִּרחו לתַרְשִׁישׁ, יללו, תושבי האי!
\v 7 האם זו העיר העליזה שראשיתה מימי קדם, שתושביה הגיעו והתיישבו במקומות רחוקים?

\p
\v 8 מי תכנן שכך יקרה לצור שמעניקה כתרים, שהסוחרים שלה הם מהעשירים ומהמכובדים בארץ?
\v 9 ה' צבאות תכנן זאת כדי לשבור את גאוותה, להשפיל את כבודה, להשפיל את נכבדי הארץ.

\p
\v 10 תרשיש, חצי את ארצך כמו שחוצים במצריים את מי הנהר - כבר אין גשר.
\v 11 ה' הושיט ידו אל הים, הסעיר ממלכות. הוא ציווה שמבצרי הסוחרים יֵיהרסו.
\v 12 הוא אמר: "לא תמשיכי לשמוח, צידון ההרוסה! קומי, ברחי לקפריסין, גם שם לא תמצאי מנוחה".
\v 13 רְאו את ארץ הבבלים, עַמה אבד, האשורים הפכו אותה לשממה, הם הקימו בה מגדלי שמירה, הרסו את ארמונותיה והפכו אותה לגל אבנים.

\p
\v 14 יללו, המפליגים באניות שנועדו להפלגות ארוכות, כי המבצר שלכם נהרס.
\v 15 ביום ההוא תישָכח צור למשך שבעים שנה, כאורך חיי מלך. כעבור שבעים שנה יקרה לצור מה שמתואר בשירת הזונה:
\v 16 "קחי כינור, הקיפי את העיר, זונה שנשכחה! נגני יפה, שירי הרבה שירים, כדי שיזכרו אותך".

\p
\v 17 כעבור שבעים שנה יחשוב ה' על צור והיא תשוב להתפרנס מזנות ותשכב עם כל ממלכות הארץ.
\v 18 שכר הזנות שלה יוקדש לה'. הוא לא יישמר באוצרות או במחסנים, אלא יינתן ליושבים לפני ה', והם יאכלו לשובע וילבשו בגדים מפוארים.

\s1 משפט ה' על כל הארץ

\p
\c 24
\cp כד
\v 1 ה' ירוקן את הארץ ויחריב אותה. הוא יעקם את פניה ויפזר את תושביה.
\v 2 גורל זהה יהיה לעם ולכוהנים, לעבד ולאדונו, לשִפחה ולגבירתה, לקונה ולמוכר, למַלווה וללווה, לזה שחייב ולזה שחייבים לו.
\v 3 הארץ תהיה ריקה ושוממה, הארץ תהיה שדודה כי ה' אמר שכך יהיה.
\v 4 הארץ תהיה אבֵלה ותיבּוֹל, העולם יהיה אומלל וייבּוֹל, גם נכבדי העם יהיו אומללים.
\v 5 הארץ נטמאה בגלל תושביה כי הם עברו על המצוות ופעלו בניגוד לחוקים, הפרו ברית עולם.

\p
\v 6 לכן תבוא קללה ותשחית את הארץ וכל תושביה ייענשו, לכן יישרפו תושבי הארץ ורק מעטים יִינצלו.
\v 7 היין יתקלקל, הגפן תהיה אומללה וכל השמחים ייאנחו.
\v 8 הניגון בתופים ייפסק, ייפסקו קולות השמחה, הניגון בכינורות ייפסק.
\v 9 כבר לא ישתו יין בלווי שירה, המשקה המשכר יהיה מר לשותים אותו.
\v 10 העיר שאין בה מוסר תיהרס, כל הבתים ייסגרו ולא יהיה אפשר להיכנס אליהם.
\v 11 ברחובות יישָמעו זעקות על אבדן היין, כל שמחה תהפוך לאבל והעליזוּת תיעלם מהארץ.
\v 12 רק שממה תישאר בעיר והשער ייהרס.

\p
\v 13 כך יהיה בארץ, בין העמים. התושבים שיישארו יהיו כמו זיתים מעטים אחרי המסיק, כמו ענבים מעטים אחרי הבציר.
\v 14 הם ירימו קולם מהמערב, ישמיעו קול שמחה לכבוד ה' וישמחו:
\v 15 "כבדו את ה' במזרח, כבדו את שם ה' אלוהי ישראל במערב.
\v 16 מקצות הארץ שמענו שירי כבוד לצדיק!".

\p
אבל אני אומַר: "צר לי, צר לי! אוי לי!". בוגדים בגדו, בגידה בגדו בוגדים.
\v 17 פחד, בור ומלכודת לפניך, תושב הארץ.
\v 18 הבורח מקול פחד ייפול לבור, והיוצא מהבור יילכד במלכודת, כי השמים נפתחו, יסודות הארץ רועדים.
\v 19 הארץ מתנפצת, הארץ מתפוררת, הארץ מתמוטטת.
\v 20 הארץ מתנועעת כמו שיכור, מתנדנדת כמו סוכה. הפשעים שלה מכבידים עליה, היא תיפול ולא תקום.

\p
\v 21 ביום ההוא יעניש ה' את כוחות השמים בשמים ואת מלכי הארץ בארץ.
\v 22 כמו אסירים יֵיאספו כולם בכלא, ייסָגרו מאחורי סורגים וייענשו אחרי זמן רב.
\v 23 הירח יתבייש והשמש תחוויר כי ה' צבאות ימלוך בהר ציון בירושלים, וכבודו יתגלה לזקני עמו.

\s1 תהילה לה'

\p
\c 25
\cp כה
\v 1 ה', אתה אלוהיי! אספר על עליונותך ואודה לך כי עשית דברים נפלאים. תכניות שקבעת לפני זמן רב התקיימו בשלמות.
\v 2 הפכת את העיר לגל אבנים, עיר מבוצרת לחורבות, הרסת בעיר את ארמונות הזרים, הם לא יִיבָּנו לעולם.
\v 3 לכן יכבד אותך עַם חזק, ערי עמים אכזרים יפחדו ממך.

\p
\v 4 היית מקלט לעני, מקלט לנזקק בעת צרה, מחסה בגשם שוטף, צל בשרב, כי כעס האכזרים הוא כמו גשם המכה בקיר.
\v 5 כמו שאתה מכניע שרב במדבר, כך תכניע את רעש צבאות האויבים. כמו שצל ענן מפחית את תחושת החום, כך יפחת שיר האכזרים.

\p
\v 6 ה' צבאות יעשה בהר הזה לכל העמים משתה של מטעמים משובחים ויין שמור, מטעמים ויינות מובחרים.
\v 7 בהר הזה הוא יסלק את הכיסוי שעל פני כל העמים, הכיסוי שמכסה את פני כל העמים.
\v 8 הוא יסלק את המוות לנצח. אדוני ה' ימחה את הדמעות מעל פני כל בני האדם ויסיר את הבושה של עמו מעל כל הארץ, כי כך אמר ה'.

\p
\v 9 וביום ההוא יאמרו: "הנה אלוהינו, זה שבטחנו בו, הוא יושיע אותנו. זה ה' שבטחנו בו, ואנחנו שמחים ומאושרים בישועתו".

\p
\v 10 ה' יפעל בהר הזה, ומואב יֵירמס בארצו כמו שרומסים קש בצואת בהמות.
\v 11 מואב יפרוש את ידיו בתוכו כמו ששחיין פורש את ידיו בשחייה. למרות מאמציו תושפל גאוותו.
\v 12 את מבצריךָ וחומותיךָ יפיל ה' ויהרוס אותם עד לארץ, עד עפר.

\s1 שיר לה'

\p
\c 26
\cp כו
\v 1 ביום ההוא ישירו לה' את השיר הזה בארץ יהודה: "יש לנו עיר חזקה. הישועה שנתן ה' דומה לחומות מגן.
\v 2 פִּתחו שערים וייכנס עם צדיק, עם נאמן! 
\v 3 את האדם שסומך עליך תשמור, תיתן לו שלום כי בך הוא בטוח.
\v 4 בִּטחו בה' לעולמי עולמים! בִּטחו באדוני ה' כי הוא סלע נצחי.
\v 5 הוא משפיל את השוכנים בגבהים, את העיר הנעלה הוא משפיל עד הארץ, עד עפר.
\v 6 רגלי עניים, רגלי נזקקים, רומסות אותה.

\p
\v 7 "דרכו של הצדיק ישרה. אתה, ה' הישר, פורץ דרך לצדיק.
\v 8 בטחנו בך, ה', שתבוא להציל אותנו. הנפש משתוקקת לך ולקרבתך.
\v 9 אני משתוקק אליך בלילה והרוח שבקרבי רוצה בך מוקדם בבוקר, כי כאשר הצדק שלך מושל בארץ, כל תושבי העולם לומדים לעשות צדק.
\v 10 אם הרשע אינו נענש, הוא אינו לומד לעשות צדק. גם בארץ ישרה הוא חוטא ואינו מכיר בגדולת ה'.

\p
\v 11 "ה', את ידך החזקה הם אינם רואים. כאשר יראו את אהבתך לעמך הם יתביישו, ואת אויביך תשרוף האש.

\p
\v 12 "ה', נתת לנו שלום ואת כל מעשינו אתה עשית למעננו.

\p
\v 13 "ה' אלוהינו, אדונים אחרים מלבדך משלו בנו, רק בעזרתך אנחנו מזכירים את שמך.
\v 14 המתים לא יחיו, המתים לא יקומו. הענשת והשמדת אותם, לא השארת מהם כל זֶכר.

\p
\v 15 "ה' הוספת כבוד לעם והוספת כבוד לעצמך, הרחבת את גבולות הארץ.

\p
\v 16 "ה', כשהם בצרה הם פונים אליך, שופכים את לבם בתפילה לפניך כשאתה מוכיח אותם.
\v 17 כמו אישה הרה הקרובה ללדת, שחשה צירי לידה וזועקת ביסוריה, כך אנחנו לפניך, ה'.
\v 18 הרִינו, חשנו צירי לידה וילדנו רוח. מעשי ישועה לא עשינו בארץ, תושבי העולם לא נפלו".

\p
\v 19 המתים שלך יחיו. גופות המתים שלי יקומו. התעוררו, השמיעו קול שמחה, אתם הקבורים באדמה! טל הבוקר שלך נותן חיים, הארץ תוציא מתוכה את המתים.
\v 20 לך, עמי, היכנס לחדריך, סגור מאחוריך את הדלתות שבביתך והתחבא רק לרגע עד שיעבור הזעם,
\v 21 כי הנה ה' יוצא ממקומו להעניש את תושבי הארץ על חטאיהם. הארץ תחשוף את הדם שנשפך עליה, לא תסתיר עוד את הרוגיה.

\s1 הצלת ישראל

\p
\c 27
\cp כז
\v 1 ביום ההוא יעניש ה' בחרבו הקשה, הגדולה והחזקה את לווייתן, הנחש המהיר, ואת לווייתן, הנחש המתפתל. הוא יהרוג את התנין שבַּים.

\p
\v 2 ביום ההוא ישירו לכרם הטוב.
\v 3 "אני, ה', שומר עליו, אני משקה אותו בקביעות, אני שומר עליו בלילה וביום כדי שאיש לא יפגע בו.
\v 4 אין בי כעס. אם יעמידו נגדי במלחמה קוצים ועשבים שוטים, אפרוץ אותם ואשרוף את כולם.
\v 5 אם יבקשו שאתן להם מחסה, אם יעשו אתי שלום, יהיה להם שלום.
\v 6 בעתיד יעמיק יעקב שורשים, ישראל יצמיח ניצנים ויפרח וכל העולם יתמלא פרי".

\p
\v 7 האם הִכו אותו כמו שהִכו את זה שהִכה אותו? האם נהרג כפי שנהרגו אלה שהרגו אותו?
\v 8 כאשר נלחם בו וגירש אותו הוא עשה זאת במידה מוגבלת. הוא גירש אותו בסערת רוחו כמו רוח ביום שרב.
\v 9 לכן כך ייסָלח חטאו של יעקב, זה יהיה הפרי כשיסיר ה' את חטאו: הוא יגרום לכך שכל אבני המזבח יהיו כמו אבני גיר מנופצות. לא יהיו עוד סמלים של האלילה אשֵרה וחמנים,
\v 10 כי העיר המבוצרת תהיה שוממה כמו מִרעה שנעזב והפך למדבר. עגלים ירעו וירבצו שם. הם יאכלו את כל ענפי השיחים במקום.
\v 11 כאשר ענפיה יתייבשו, הם יישָברו ונשים יבואו וישרפו אותם. העם הזה אינו נבון, לכן מי שברא אותו לא ירחם עליו, מי שיצר אותו לא יעשה לו חסד.

\p
\v 12 ביום ההוא ינער ה' את האזור שמנהר פְּרָת הזורם במהירות עד נחל מצריים, ויאסוף אתכם, בני ישראל, אחד אחד.

\p
\v 13 ביום ההוא יישָמע קול שופר גדול. האובדים בארץ אשור והמפוזרים בארץ מצריים יבואו וישתחוו לה' בהר הקודש בירושלים.

\s1 אזהרה לאפרים ולירושלים

\p
\c 28
\cp כח
\v 1 אוי לכתר הגאווה של שיכורי אפרים, כבודם ויופיים הם פרח נבול על ראש גבעה בעמק הפורה של השיכורים מיין.
\v 2 יש לאדוני מישהו חזק וגיבור כמו זרם של ברד, כמו סערה קטלנית. כמו שיטפון אדיר הוא ישליך אתכם בחזקה.
\v 3 רגליים ירמסו את כתר הגאווה של שיכורי אפרים!
\v 4 כבודם ויופיים שעל ראש גבעה בעמק הפורה יהיו לפרח נובל, כמו תאנה שהבשילה לפני הקיץ ומי שרואה אותה בולע אותה מיד.

\p
\v 5 ביום ההוא יהיה ה' צבאות לכתר יופי, כתר המפאר את שארית עמו.
\v 6 הוא ינחה את השופט לשפוט בצדק, ייתן כוח לנלחמים באויב הפורץ את שערי העיר.

\p
\v 7 גם אלה התבלבלו כי שתו יין, איבדו את דרכם כי שתו משקאות משכרים: כוהנים ונביאים התבלבלו כי שתו משקאות משכרים, הסתחררו כי שתו יין, איבדו את דרכם כי שתו משקאות משכרים, שגו בחזונות שלהם, טעו בהחלטות שלהם.
\v 8 כל השולחנות מלאים קיא וזוהמה. אין מקום נקי.

\p
\v 9 את מי הוא מנסה ללמד? למי הוא מסביר את המסר? לאלה שרק עכשיו הפסיקו לינוק, שהורחקו מהשדיים של אמם?
\v 10 כי הוא נותן פקודה על פקודה, פקודה על פקודה, הוראה על הוראה, הוראה על הוראה, מעט פה, מעט שם.
\v 11 אכן, בשפה מוזרה, בלשון לא מוכרת ידבר אל העם הזה.
\v 12 הוא אמר להם: "זאת המנוחה וזה המרגוע - הניחו לעייף!", והם לא רצו לשמוע.
\v 13 דבר ה' יהיה להם פקודה על פקודה, פקודה על פקודה, הוראה על הוראה, הוראה על הוראה, מעט פה, מעט שם כדי שילכו לאחור וייפלו, יישָברו, ייפלו במלכודת וייתָפסו.

\p
\v 14 לכן שִמעו את דבר ה', אתם הלועגים, מושלי העם הזה בירושלים:
\v 15 "אמרתם, 'כרתנו ברית עם המוות ועם השאוֹל חתמנו חוזה. אם יעבור כאן האויב, הוא לא יתקוף אותנו כי השתמשנו במִרמה כמחסה ובשקר כמסתור'.
\v 16 לכן אמר אדוני ה', 'אני מייסד בציון אבן, אבן מתאימה, אבן פינה יקרה ויציבה, אבן איתנה. המאמין לא ימהר לברוח.
\v 17 אציב את היושר לקו מנחה אופקי ואת הצדק לקו מנחה אנכי. ברד ישטוף את מחסה המִרמה, את מקום הסתר ישטפו מים.
\v 18 בריתכם עם המוות תוּפר והחוזה שלכם עם השאוֹל לא יתקיים. כאשר יעבור האויב בארץ בהמוניו, הוא ירמוס אתכם.
\v 19 בכל פעם שיעבור, ייקח אתכם, מדי בוקר, ביום ובלילה. מי שיבין את הנבואה הזאת יזדעזע.

\p
\v 20 "'המזרן קטן, אי אפשר לשכב עליו. השמיכה צרה, אי אפשר להתעטף בה.
\v 21 ה' יפעל כמו שפעל בהר פְּרָצִים, יעשה את מעשהו כמו שעשה בעמק גִבְעוֹן. מעשהו מיוחד, פעולתו שונה מכל מעשיו בעבר.
\v 22 אל תלעגו כדי שהכבלים הכובלים אתכם לא יתהדקו, כי שמעתי על השמדה מוחלטת שיביא אדוני ה' צבאות על כל הארץ.

\p
\v 23 "'האזינו, שִמעו את קולי, הקשיבו ושִמעו את דבריי.
\v 24 האם האיכר חורש כל הזמן לקראת הזריעה? הוא הופך את האדמה ומיישר אותה.
\v 25 אחרי שהוא מיישר אותה, הוא מפזר קֶצַח, זורק כַּמוֹן, טומן חיטה בשורות ואת השעורה במקום שנועד לה. את הכּוּסֶמֶת הוא זורע בגבול השדה.
\v 26 ה' מלמד אותו את סדרי העבודה, ה' מדריך אותו.

\p
\v 27 "'אין דשים קצח בכלי כבד וגס, בגלגל של עגלת דַיִש אין דשים כמון אלא חובטים במקל קצח וכמון.
\v 28 זרעים טוחנים, אי אפשר לדוש אותם לנצח. גלגל העגלה והסוסים רומסים אותם אך אינם טוחנים אותם.
\v 29 גם זאת מאת ה' צבאות, שתכניתו נפלאה, חכמתו גדולה'".

\s1 אוי לעיר דוד

\p
\c 29
\cp כט
\v 1 אוי, אריאל, אריאל, העיר שגר בה דוד!

\p
הוסיפו שנה על שנה, חגים הולכים ובאים.

\p
\v 2 "אביא מצוקה על אריאל, היא תהיה מלאה בכי ואבל. אתייחס אליה כמו לאריאל.
\v 3 אקיף אותךְ מכל עבר, אשים סביבך מצור, אבנה סביבך סוללת עפר.
\v 4 כאשר תושפלי יעלה קולך מהארץ, דברייך יישָמעו מהעפר, קולך יעלה מהארץ כמו קולו של מת, דברייך יישָמעו מהעפר כמו צפצוף דק.
\v 5 המוני אויבייך יהיו כמו אבק דק, ההמונים והמענים אותך יהיו כמו קליפות גרעיני תבואה שעפות ברוח. זה יקרה לפתע פתאום".

\p
\v 6 ה' צבאות בעצמו יפעל למענך ברעמים, ברעידת אדמה ובקול גדול, בסופה, בסערה ובלהבת אש מתפרצת.
\v 7 המוני העמים שיֵיאספו להילחם נגד אריאל ויקיפו אותה, שיקימו סביבה מבצרים ויציקו לה, יהיו כמו חלום, כמו חזון בלילה.

\p
\v 8 המון העמים שיֵיאספו להילחם נגד הר ציון יהיו כמו איש רעב שחולם שהוא אוכל, וכשהוא מתעורר הוא עדיין רעב, כמו איש צמא שחולם שהוא שותה, וכשהוא מתעורר הוא חלש וצמא.
\v 9 התפלאו ותופתעו, כסו את עיניכם ולא תראו, השתכרו אבל לא מיין, התנדנדו אבל לא ממשקה משכר.
\v 10 ה' גרם לכם לישון שינה עמוקה, עצם את עיניכם, הנביאים, וכיסה את עיניכם, רואי החזונות.
\v 11 החזון הזה יהיה לכם כמו דברי מגילה סגורה בחוֹתָם, שנותנים אותה למי שיודע לקרוא ומבקשים: "קרא בבקשה את המגילה הזאת", והוא אומר: "איני יכול כי היא סגורה בחותם",
\v 12 או שנותנים את המגילה לאיש שאינו יודע לקרוא ומבקשים: "קרא בבקשה את המגילה הזאת", והוא אומר: "איני יודע לקרוא".

\p
\v 13 אדוני אמר: "העם הזה קרב אליי בפיו ומכבד אותי בשפתיו, אך את לבו הרחיק ממני. בני העם מתייחסים אליי בכבוד כי כך ציוו עליהם אנשים מלומדים.
\v 14 לכן אמשיך להדהים את העם הזה במעשים מדהימים שיעוררו פליאה. חכמת החכמים שלו תׂאבד ותבונת הנבונים שלו תיעלם".

\p
\v 15 אוי ליורדים למעמקים כדי להסתיר מה' את תכניתם, עושים את מעשיהם בחושך וחושבים: "מי רואה אותנו? מי יודע?".
\v 16 הפכתם את הכול! האם היוצר שווה לחומר כך שהמעשה אומר למי שעשה אותו: "לא עשית אותי", והכלי אומר ליוצרו: "אינך מבין"?

\p
\v 17 הלוא בעוד זמן קצר יהיה הלבנון כמו שדה פורה והשדה הפורה יחשב ליער.
\v 18 ביום ההוא ישמעו החירשים את דברי המגילה ועיני העיוורים החשוכות והאפלות יראו,
\v 19 העניים ימשיכו לשמוח בה' והנזקקים יהיו מאושרים באל הקדוש של ישראל.
\v 20 אז יושמדו האויבים האכזריים, הלועגים ייעלמו, כל אלה שמתמידים במעשים רעים ימותו,
\v 21 שגורמים בדבריהם לאדם לחטוא, שמכשילים את מי שגוער בשער העיר ומעוותים בדברי שקר את משפט הצדיק.
\v 22 לכן אמר ה', שהציל את אברהם, לבני יעקב: "יעקב לא יוסיף להתבייש. פניו לא יחווירו עוד,
\v 23 כי כאשר הוא יראה בקִרבו את ילדיו, מעשי ידיי, הוא יפאר אותי, הוא יפאר את האל הקדוש של יעקב, ואת אלוהי ישראל יעריץ.
\v 24 אז יבינו התועים, והמתלוננים ילמדו לקח".

\s1 בנים מורדים

\p
\c 30
\cp ל
\v 1 "אוי, בנים מורדים", אמר ה', "החושבים מחשבות שלא ממני, מתכננים תכניות בניגוד לרצוני ומוסיפים חטא על חטא!
\v 2 אתם מתכוונים לרדת למצריים ואותי לא שאלתם. אתם רוצים למצוא מקלט אצל פרעה, להסתתר בצל מצריים,
\v 3 אבל תתביישו בכך שביקשתם מפרעה מקלט, ומהצל של מצריים תתאכזבו.
\v 4 שרי ישראל היו בצוֹעַן, שליחיו הגיעו לחָנֵס.
\v 5 כל ישראל יתאכזבו מהעם שלא יועיל להם, מצריים לא תעזור ולא תועיל אלא תהיה סיבה לבושה וגם לחרפה".

\p
\v 6 בהמות נושאות משא דרומה בארץ קשה ונוראה, שיש בה אריות ואֶפְעִים  ונחשים מעופפים. הם נושאים את רכושם על גבי עֲיָירִים ואת האוצרות שלהם על דבשות גמלים אל עם שלא יועיל להם.
\v 7 העזרה של מצריים ריקה וחסרת ערך, לכן קראתי לה רַהַב, זאת שאינה עושה דבר.

\p
\v 8 בוא, כתוב על לוח בנוכחותם, כתוב על מגילה, כדי שתהיה עדות עד לסוף הדורות, עד עולם,
\v 9 לכך שישראל הוא עם מורד, בנים לא נאמנים, בנים שאינם רוצים לשמוע את תורת ה',
\v 10 שאמרו לנביאים: "אל תנבאו", ולרואי החזונות: "אל תתארו לנו חזונות אמת. דברו אלינו דברים נעימים, תארו לנו חזונות משעשעים,
\v 11 עִזבו את הדרך, סְטו מהמסלול, השכיחו מאתנו את האל הקדוש של ישראל".

\p
\v 12 לכן כך אמר האל הקדוש של ישראל: "דחיתם את המסר הזה וסמכתם על היכולת שלכם לנצל ולרמות.
\v 13 לכן יהיה לכם החטא הזה כמו סדק מתרחב, ההולך וגדל בחומה גבוהה מאוד, עד שפתאום החומה מתמוטטת.
\v 14 היא תישבר כמו כד חרס, תתנפץ ללא רחמים, ובין הרסיסים לא יימָצא חרס אחד שניתן לגרוף בו גחלים מהאש או לשאוב בו מעט מים מבור מים".

\p
\v 15 כי כך אמר אדוני ה', האל הקדוש של ישראל: "במנוחה ושקט תיוושעו, בשקט ובביטחון יבוא הניצחון שלכם", אבל אתם לא רציתם.
\v 16 אמרתם: "לא! נברח על סוסים" - לכן תברחו. אמרתם: "על סוסים מהירים נרכב" - לכן יהיו הרודפים שלכם מהירים.
\v 17 אלף מכם יברחו מקולו של אדם אחד, וכולכם תברחו מקולם של חמישה, עד שהשארית שלכם תהיה כמו תורן על ראש הר וכמו דגל על גבעה.
\v 18 לכן יחכה ה' לעשות לכם חסד, לכן יתעלה כדי לרחם עליכם, כי ה' הוא אלוהי צדק, מאושרים הם המאמינים בו.

\p
\v 19 אתה, העם היושב בציון, בירושלים, לא תבכה עוד. ה' יעשה לך חסד. כשתזעק, הוא ישמע ויענה לך.
\v 20 אדוני ייתן לכם מעט מאוד לחם ומים, והמורה שלך לא יצטרך להסתתר עוד. בעיניך תראה אותו
\v 21 ובאוזניך תשמע קול מדבר מאחוריך: "זאת הדרך. לכו בה, גם כשתפנו לימין וגם כשתפנו לשמאל".
\v 22 אתם תטמאו את פסלי האלילים שלכם, המצופים כסף וזהב, תזרקו אותם כמו דבר טמא ותאמרו להם:"הסתלקו".
\v 23  ה' יוריד גשם על הזרעים שתזרע באדמה, והלחם מיבול אדמתך יהיה רב ומשובח. העדרים שלך ירעו ביום ההוא בשדות מרעה רחבים.
\v 24 השוורים והעיירים שמשמשים לעבודות אדמה יאכלו תערובת משובחת ותבואה טהורה.
\v 25 על כל הר גבוה ועל כל גבעה גבוהה יהיו פלגים ונחלי מים - ביום שיהיה הרג רב, כשייפלו המגדלים.

\p
\v 26 ביום שיחבוש ה' את הפצע של עמו וירפא את פצעי המכה שהביא עליהם יהיה אור הירח כאור השמש ואור השמש חזק פי שבעה, כמו אור של שבעה ימים.
\v 27 הנה ה' בא ממרחק. אפו בוער מכעס ומעלה עשן כבד, שפתיו מלאות זעם, לשונו כאש שורפת.
\v 28 רוחו כמו נחל שעולה על גדותיו ומגיע עד הצוואר. הוא מנער את העמים במסננת שהכול נופל ממנה, הוא שם על ראש העמים רסן שמתעה אותם.
\v 29 אתם תשירו כמו בליל חג ותשמחו כמו נגן חליל העולה להר ה', אל סלע ישראל.

\p
\v 30 ה' ישמיע את קולו האדיר, יַראה את זרועו המכה בזעם, בלהבה ובאש שורפת. בסערה, בשיטפון ובאבני ברד.
\v 31 אשור יפחד מקול ה' המכה אותו במקל.
\v 32 כל מכה שינחית ה' במטה שלו על אשור תהיה מלווה בתופים ובכינורות. הוא ינהל נגד אשור מלחמות עזות.
\v 33 התופת מוכן מזמן, מוכן לקראת המלך. המדורה שהכינו לו עמוקה ורחבה, מלאה עצים ואש, ונשמת ה', כמו נחל גפרית, מבעירה את המדורה.

\s1 אוי לסומכים על מצריים

\p
\c 31
\cp לא
\v 1 אוי ליורדים למצריים לבקש עזרה, לסומכים על סוסים! הם בוטחים במרכבות כי הן רבות, ובפרשים כי הם חזקים מאוד, אך מתעלמים מהאל הקדוש של ישראל ואינם פונים אל ה'.

\p
\v 2 אבל גם הוא חכם ויביא אסון, ואת מה שאמר לא ביטל. הוא יֵצא נגד משפחת רשעים ונגד העוזרים לעושים מעשים רעים.
\v 3 המצרים הם בני אדם ולא אלוהים. הסוסים שלהם הם בשר ולא רוח. ה' ירים ידו, העוזר ייכשל והנעזר ייפול, כולם יחד יושמדו.

\p
\v 4 כך אמר ה' אליי: "כמו שאריה שואג על הטרף שלו וכשרועים רבים נאספים נגדו הוא אינו פוחד מקולם, אינו נכנע לרעש שלהם, כך יֵרד ה' צבאות להילחם על הר ציון ועל פסגתו.

\p
\v 5 "כמו שציפורים מגנות על הקן שלהן יגן ה' צבאות על ירושלים, יגן ויציל, ירחם וישחרר.
\v 6 בני ישראל, שובו אל מי שמרדתם בו מאוד!

\p
\v 7 "ביום ההוא ידחה כל איש את האלילים שעשה מהכסף והזהב שלו, האלילים שעשיתם בידיכם ובכך חטאתם.
\v 8 אשור ינוצח במלחמה, אך לא על ידי איש, לא חרב אדם תחסל אותו. תושביו יברחו מפני החרב ובחוריו הצעירים יהיו לעבדים.
\v 9 גיבוריו החזקים יתפזרו בפחד ושריו ייבהלו כשיראו את דגלי המלחמה". כך אמר ה', שאש בוערת לכבודו בציון והמזבח שלו בירושלים.

\s1 שלטון צדק

\p
\c 32
\cp לב
\v 1 מלך צריך למלוך בצדק ועל שרים למשול ביושר.
\v 2 כל אחד צריך להיות כמו מחבוא מפני הרוח וכמו מסתור מפני גשם שוטף, כמו נחלים במדבר, כמו צל של סלע גדול בארץ חמה מאוד.
\v 3 עיני הרואים לא יהיו מכוסות עוד ואוזני השומעים יקשיבו.
\v 4 קלי הדעת יבינו ויחכימו והמגמגמים ידברו מהר וברור.
\v 5 הרשעים לא יֵיחשבו עוד לאנשים טובים, והרמאים לא יֵיחשבו לנכבדים.

\p
\v 6 רָשָע מדבר דברי רֶשע, מתכנן לעשות מעשים רעים ומעשי שחיתות, לדבר על אלוהים דברים מתעים, לגזול מהרעבים את המזון ומהצמאים את המשקה.
\v 7 האמצעים של הרשע רעים. הוא מתכנן מעשים רעים במטרה לפגוע בעניים בדברי שקר אפילו כשהנזקקים מדברים אמת.
\v 8 אבל איש טוב מתכנן מעשים טובים ובזכות מעשיו הטובים יצליח.

\p
\v 9 נשים שלוות, קומו, שִמעו בקולי! בנות החיות בביטחון, האזינו לדבריי:
\v 10 בעוד כשנה תיבהלו, אתן החיות בביטחון, כי הבציר יֹאבד והפרי לא יֵיאסף.
\v 11 פחדו, נשים שלוות, והימלאו חרדה, אתן החיות בביטחון. התפשטו וחִשפו את גופכן, לִבשו למותניכן בגדי אבל.
\v 12 כולם מתאבלים על שדיים, על שדות יפים ועל גפנים פוריות שיבשו,
\v 13 על אדמת עמי שמצמיחה קוצים ועשבים שוטים ועל כל הבתים השמחים, על העיר העליזה.
\v 14 כי הארמון יֵיעזב, רעש העיר ייפסק, המצודה ומגדל השמירה יֵיהרסו ויהיו למערות לעולם, למקום שישתעשעו בו חמורי בר ועדרים ירעו בו.
\v 15 לבסוף יישפך עלינו רוח מלמעלה, המדבר יהפוך לשדה פורה והשדה הפורה ייחשב ליער.
\v 16 במדבר יֵיעשה צדק והצדקה תיעשה בשדה פורה,
\v 17 היא תביא שלום. פרי הצדקה יהיה שלווה וביטחון לעולם.
\v 18 עמי יחיה במקום שכולו שלֵו, במשכן בטוח ובמקומות שקטים.

\p
\v 19 בָּרד יֵרד על היער והעיר תיהרס ותושפל.

\p
\v 20 מאושרים אתם, הזורעים ליד מקורות מים, המשחררים את השור והחמור במִרעה!

\s1 ה' יושיע

\p
\c 33
\cp לג
\v 1 אוי, שודד שלא שדדו אותו, בוגד שלא בגדו בו. כאשר תגמור לשדוד, ישדדו אותך! כאשר תסיים לבגוד, יבגדו בך!

\p
\v 2 ה', רחם עלינו, אנחנו בוטחים בך, הֱיה כוחנו מדי בוקר וישועתנו בעת צרה.
\v 3 מקולך החזק ברחו עמים ומעליונותך התפזרו.

\p
\v 4 השלל שלכם ייאסף מכם כמו שאוספים ארבה, כמו שמים זורמים ברעש לבורות.
\v 5 ה' השוכן בשמים הוא אל עליון. הוא מילא את ציון צדק וצדקה.

\p
\v 6 חייך יהיו יציבים. היציבות תהיה מקור לישועה, חכמה וידע.

\p
יראת ה' היא אוצרוֹ.

\p
\v 7 לוחמים אמיצים כאריות יצעקו ברחובות, שליחי שלום יבכו בכי מר.
\v 8 הדרכים יהיו שוממות, ריקות מעוברי אורח. הוא יפר את הברית, יהרוס ערים. האדם לא ייחשב בעיניו.
\v 9 הארץ אבֵלה ואומללה, הלבנון נבל ויבש, השרון דומה למדבר, הבשן והכרמל ריקים מצמחייה.

\p
\v 10 "כעת", אומר ה', "כעת אַראה את עליונותי וכעת אראה את גדולתי.
\v 11 תהרו עשב אך תֵלדו קש והרוח שלכם תשרוף אתכם.
\v 12 העמים יישָרפו לגמרי, הם יבערו כמו קוצים כרותים.

\p
\v 13 "שִמעו רחוקים מה עשיתי, הכירו קרובים את כוחי.
\v 14 החוטאים בציון פוחדים, הצבועים רועדים. מי יכול לחיות באש שורפת? מי יכול לגור באש הבוערת לעולם?
\v 15 העושה צדק ומדבר ביושר, השונא רווחים שבאים מניצוּל, מסרב לקבל שוחד, אוטם אוזניו לתכניות רצח ועוצם עיניו כדי לא לראות רע.
\v 16 הוא ישכון במקומות גבוהים, ימצא מחסה בין סלעים, יהיה לו אוכל ויהיו לו תמיד מים.

\p
\v 17 "עיניך יראו את המלך ביופיו, את הארץ הרחוקה.
\v 18 אתה תופתע. מי יספור? מי ישקול? מי יספור את המגדלים?
\v 19 את העם האכזר לא תראה עוד, את העם ששפתו קשה עד שאי אפשר להבין אותה, לשונו מוזרה, אין בה היגיון".

\p
\v 20 אתה תראה את ציון, העיר שאליה אנחנו נאספים בחגים, עיניך יראו את ירושלים שתהיה למשכן בטוח, לאוהל שאין עוקרים אותו. היתדות שלו לא יֵיעקרו לעולם, החבלים שלו לא ינותקו.
\v 21 כי שם יפעל ה' האדיר למעננו. ירושלים תהיה למקום שיש בו נהרות, נהרות רחבים, שאניות אינן שטות בהם ואניות גדולות אינן עוברות בהם.
\v 22 כי ה' הוא השופט שלנו, הוא המושל שלנו, הוא המלך שלנו, הוא יושיע אותנו.

\p
\v 23 החבלים שלךְ ינותקו ולא יחזיקו את התורן, לא תוכלי לפרוש מפרש. אז יחולק השלל הרב, אפילו הנכים ברגליהם ייקחו שלל.
\v 24 התושב לא יאמר: "אני חולה", חטאי העם היושב בה ייסָלחו.

\s1 זעם ה' על העמים

\p
\c 34
\cp לד
\v 1 "קִרבו עמים כדי לשמוע! לאומים, הקשיבו! תשמע הארץ וכל החיים בה, העולם וכל תושביו,
\v 2 כי ה' כועס על כל העמים, זועם על כל המוניהם. הוא ישמיד אותם, ימסור אותם לשחיטה.
\v 3 המתים שלהם יושלכו והגופות שלהם יעלו סירחון ודמם יזרום על ההרים.
\v 4 כל כוכבי השמים יירקבו, השמים יגולגלו כמו מגילה וכל כוכביהם ייפלו כמו שעלֶה נופל מגפן, כמו שתאנה נופלת מעץ.

\p
\v 5 "חרבי שתתה לרוויה בַּשמים, בקרוב תרד על אֱדום ועל העם שהחלטתי להשמיד.
\v 6 חרב ה' תהיה מכוסה בדם, מרוחה בשומן, בדם כבשים ופרים, בשומן כליות של אֵילים כי ה' ישְחט בבָצְרָה, ישְחט רבים בארץ אדום.
\v 7 ראמים יישָחטו אִתם, פרים ושוורים חזקים. ארצם תהיה רוויה מדם, אדמתם תהיה ספוגה בשומן.
\v 8 כי יבוא יום שה' ינקום, שנה שיגמול על מה שנעשה לציון.

\p
\v 9 "הנחלים של אדום יהפכו לזפת, אדמתה תהפוך לגפרית וארצה תהיה כמו זפת בוערת.

\p
\v 10 "בלילה וביום לא תכבה האש, לעולם יעלה מאדום עשן, מדור לדור היא תישאר הרוסה, לנצח נצחים לא יעבור בה איש.
\v 11 קאת וקיפוד ישתלטו עליה, ינשוף ועורב ישכנו בה. ה' יביא עליה חורבן ושממה.

\p
\v 12 "יהיו בה נכבדים אך לא יהיה מי שיקראו לו מלך. השרים שלה יֹאבדו.
\v 13 בארמונות שלה יצמחו קוצים, במבצרים שלה יצמחו עשבי בר, היא תהיה משכן לתנים, חצר לבנות יענה.
\v 14 צִיִים יפגשו שם אִיִים, שְׂעירים יקראו זה לזה. רק שם תירגע לִילִית ותמצא לעצמה מנוחה.
\v 15 שם תבנה קִיפּוֹז קֵן, תטיל את ביציה ותדגור עליהן עד שהן יתבקעו, רק שם יתאספו הדַיוֹת זו עם זו.

\p
\v 16 "בִּדקו במגילת ה' וקִראו: אחת מהן לא תיעדר, אף אחת לא תרגיש בחסרונה של האחרת, כי פיו ציווה, רוחו יאסוף אותן.
\v 17 הוא יפיל גורל, בחבל יחלק להם את הארץ, הם יִירשו אותה לעולם, ישכנו בה מדור לדור".

\s1 שמחת הגאולה

\p
\c 35
\cp לה
\v 1 ישמחו המדבר והשממה, תימלא השממה אושר ותפרח כמו חבצלת.
\v 2 היא תפרח ותשמח, תימלא אושר וקול שמחה. הוד הלבנון ניתן לה, הדר הכרמל והשרון. הם יראו את כבוד ה', את הדר אלוהינו.

\p
\v 3 חזקו ידיים חלשות, ברכיים עייפות חזקו.
\v 4 אִמרו למבוהלים: "התחזקו, אל תפחדו. הנה אלוהיכם בא לנקום, הוא מביא גמול מאלוהים, הוא יבוא ויושיע אתכם".

\p
\v 5 אז ייפָּקחו עיני עיוורים ואזני חירשים ייפָּתחו.
\v 6 אז ידלג הנכה ברגליו כמו אַיָיל ולשון האילמים תשמיע קול שמחה כי מים יפרצו במדבר ונחלים בשממה.
\v 7 המדבר החם יהפוך לאגם, והמקום היבש יהפוך למעיין נובע. במשכן התנים יצמחו בשפע קנה וגומא
\v 8 ודרך סלולה תהיה שם, שתיקָרא דרך הקודש. טמא לא יעבור בה, היא תהיה מיועדת להולכים בדרך וגם טיפשים לא יֹאבדו בה.
\v 9 לא יהיה שם אריה וחיית טרף לא תעבור בה ולא תימצא בה. הניצולים ילכו בה
\v 10 ואלה שה' שחרר יחזרו ויבואו לציון בקול שמחה. הם ישמחו לעולם, ששון ושמחה יהיו להם, צער ואנחות יברחו מהם.

\s1 סנחריב תוקף את ירושלים

\p
\c 36
\cp לו
\v 1 בשנה הארבע עשרה למלכות חזקיהו תקף סַנְחֵרִיב מלך אשור את כל ערי יהודה המבוצרות וכבש אותן.
\v 2 מלך אשור שלח את רַבְשָׁקֵה מלָכיש לירושלים, אל המלך חזקיהו, עם צבא גדול. רבשקה נעמד ליד תעלת הברֵכה העליונה שבדרך שדה הכובסים.
\v 3 אֶלְיָקִים בן חִלְקִיָהוּ הממונה על בית המלך, שֶׁבְנָא המזכיר הראשי ויוֹאָח בן אָסָף השר הראשי, יצאו אליו.
\v 4 רבשקה אמר להם: "אִמרו לחזקיהו שכך אמר המלך הגדול, מלך אשור, 'מה הביטחון הזה שלך?
\v 5 חשבת שדי בדיבורים כדי לנצח במלחמה? במי אתה בוטח, שהעזת למרוד בי?
\v 6 אתה בוטח במשענת הזאת מקָנֶה סדוק, במצריים, שאדם נשען עליה והיא מנקבת את כף ידו ופוצעת אותו. כזה הוא פרעה מלך מצריים לכל מי שבוטח בו.
\v 7 אם תאמר לי: "אנחנו בוטחים בה' אלוהינו", הלוא הוא האלוהים שאת מקומות הפולחן והמזבחות שלו הרס חזקיהו ואמר לאנשי יהודה וירושלים: "לפני המזבח הזה תשתחוו".
\v 8 נסה כעת להתחרות עם אדונִי מלך אשור. אתן לך אלפיים סוסים אם תוכל למצוא להם רוכבים.
\v 9 איך אתה מעז לסרב לדרישת אחד הקטנים שבשָׂרי המלך, ואתה סומך על כך שמצריים תספק לך מרכבות ופרשים?!
\v 10 האם הייתי תוקף את הארץ הזאת כדי להרוס אותה אם ה' לא היה אומר לי לתקוף את הארץ הזאת ולהרוס אותה?'".

\p
\v 11 אליקים, שבנא ויואח אמרו לרבשקה: "דבר אלינו ארמית בבקשה כי אנחנו מבינים שפה זו, ואל תדבר אלינו עברית כאשר האנשים שעל החומה שומעים".

\p
\v 12 רבשקה אמר: "האם אל אדונך ואליך שלח אותי אדונִי לדבר את הדברים האלה? האם לא שלח אותי אל האנשים שעל החומה, שבקרוב יאכלו את הצואה שלהם וישתו את השתן שלהם אִתכם?!".

\p
\v 13 רבשקה עמד וקרא בעברית בקול רם: "שִמעו את דברי המלך הגדול, מלך אשור!
\v 14 כך אמר המלך, 'אל תיתנו לחזקיהו לפתות אתכם, כי הוא לא יוכל להציל אתכם.
\v 15 ואל תיתנו לו לעודד אתכם לבטוח בה' בכך שיאמר: "ה' יציל אותנו ולא ייתן לעיר הזאת ליפול בידי מלך אשור".
\v 16 אל תקשיבו לחזקיהו כי כך אמר מלך אשור: "עשו אתי הסכם וצאו אליי. תוכלו לאכול מתחת לגפנים ולעצי התאנה שלכם ולשתות מבורות המים שלכם,
\v 17 עד שאבוא לקחת אתכם לארץ שדומה לארצכם, ארץ עשירה בתבואה וביין, במזון ובכרמים".
\v 18 אל תיתנו לחזקיהו להסית אתכם כשיאמר: "ה' יציל אותנו". האם אלוהי העמים האחרים הצילו את ארצותיהם מיד מלך אשור?
\v 19 איפה אלוהי חֲמָת ואַרְפַּד? איפה אלוהי הסְפַרְוַויִים? האם הצילו אלוהיכם את שומרון מידי?
\v 20 מי מכל אלוהי הארצות האלה הצילו את ארצם מידי? איך יציל ה' את ירושלים מידי?'".

\p
\v 21 הם שתקו ולא ענו לו דבר כי המלך ציווה: "אל תענו לו".
\v 22 אליקים בן חלקיהו הממונה על בית המלך, שבנא המזכיר הראשי ויואח בן אסף השר הראשי באו אל חזקיהו בבגדים קרועים וסיפרו לו את מה שאמר רבשקה.

\s1 תגובת חזקיהו

\p
\c 37
\cp לז
\v 1 כאשר שמע זאת המלך חזקיהו, הוא קרע את בגדיו, לבש בגדי אבל והלך לבית ה'.
\v 2 הוא שלח אל ישעיהו בן אמוץ הנביא את אליקים הממונה על בית המלך, את שבנא המזכיר הראשי ואת זקני הכוהנים, לבושים בגדי אבל.
\v 3 הם אמרו לו: "כך אמר חזקיהו, 'זהו יום של צרה, עונש ובושה. הגיע רגע הלידה אבל אין כוח ללדת.
\v 4 אולי ישמע ה' אלוהיך את דברי רבשקה, שמלך אשור, אדונו, שלח אותו ללעוג לאלוהים חיים, וה' אלוהיך יעניש אותו על הדברים ששמע. התפלל בעד שארית ישראל שנותרה'".

\p
\v 5 אנשי המלך חזקיהו באו אל ישעיהו,
\v 6 וישעיהו אמר להם לומר לאדונם. "כך אמר ה', 'אל תפחד מהדברים ששמעת מהשרים העלובים של מלך אשור שקיללו אותי.
\v 7 אגרום לו לפחֵד, וכשישמע שמועה ישוב לארצו, שם אגרום לכך שיֵירצח'".

\p
\v 8 רבשקה שב אל מלך אשור ושמע שעזב את לכיש. הוא מצא אותו נלחם בלִבְנָה.
\v 9 מלך אשור שמע שנאמר על תִרְהָקָה מלך כּוּשׁ: "הוא יצא להילחם בך!". כששמע זאת שלח שליחים לחזקיהו ואמר להם:
\v 10 "אִמרו לחזקיהו מלך יהודה, 'אל תיתן לאלוהים שאתה בוטח בו לפתות אותך בכך שיאמר לך: "לא אתן לירושלים ליפול בידי מלך אשור".
\v 11 הרי שמעת מה עשו מלכי אשור לכל הארצות שהשמידו - ואתה תינצל?
\v 12 האם אלוהי העמים שהשמידו אבותיי הצילו את גוֹזָן, את חָרָן, את רֶצֶף ואת בני עֶדֶן שבתְלַשָׂר?
\v 13 איפה מלך חֲמָת ומלך אַרְפָּד, מלך לָעִיר, סְפַרְוַויִים, הֵנַע ועִיוָוה?'".

\p
\v 14 חזקיהו לקח את המכתבים מידי השליחים וקרא אותם. אחר כך עלה לבית ה' ופרשׂ אותם לפני ה'.
\v 15 הוא התפלל לה' ואמר:
\v 16 "ה' צבאות אלוהי ישראל - אתה ששוכן בין המלאכים - אתה לבדך אלוהים השולט על כל ממלכות הארץ. אתה עשית את השמים ואת הארץ.
\v 17 ה', הַטֵה את אוזנך ושְמע. ה', פְּקח את עיניך ורְאה. שמע את כל דברי סנחריב, ששלח שליחים ללעוג לאלוהים חיים.
\v 18 ה', מלכי אשור באמת השמידו את כל העמים והרסו את ארצותיהם,
\v 19 ואת אליליהם שרפו והשמידו כי אלה לא אלוהים, אלה פסלים מעץ ואבן, מעשי ידי אדם.
\v 20 ועכשיו, ה' אלוהינו, הצל אותנו מפני סנחריב, וכל ממלכות הארץ יֵדעו שרק אתה ה'".

\s1 ה' מציל את ירושלים

\p
\v 21 ישעיהו בן אמוץ שלח הודעה לחזקיהו: "כך אמר ה' אלוהי ישראל, 'שמעתי את התפילה שהתפללת אליי בקשר לסנחריב מלך אשור'.
\v 22 ה' אומר עליו:

\p
'ציון בָּזָה לך, לועגת לך,

\p
ירושלים מנידה את ראשה בזלזול כלפיך.

\p
\v 23 למי לעגת? על מי הרמת קול?

\p
העזת להביט בגאווה על האל הקדוש של ישראל,

\p
\v 24 שלחת את אנשיך לקלל את אדוני ואמרת:

\p
"בזכות מרכבותיי הרבות

\p
עליתי לראשי ההרים, לקצות הלבנון,

\p
שם כרתי ארזים גבוהים וברושים מובחרים,

\p
והגעתי עד לקצה הגבוה שלו, ליער הפורה שלו.

\p
\v 25 אני חפרתי בורות ושתיתי מים,

\p
יִיבשתי בצעדיי את כל תעלות מצריים".

\p
\v 26 האם לא שמעת? לפני זמן רב עשיתי ותכננתי זאת!

\p
כעת אני מקיים את מה שהבטחתי אז:

\p
להפוך ערים מבוצרות לגלי הריסות.

\p
\v 27 לתושביהן אין כוח, הם פוחדים ונבוכים.

\p
הם היו כמו עשב השדה, כמו דשא ירוק,

\p
אך כעת הם יבשים כמו עשב הצומח על גגות,

\p
כמו שִיבּוֹלִים צרובות.

\p
\v 28 אני יודע מתי אתה יושב, הולך ובא, ואני יודע שאתה כועס עליי.

\p
\v 29 בגלל כעסך עליי ודברי הגאווה שלך שהגיעו לאוזניי,

\p
אשים טבעת באפך ורסן בפיך

\p
ואחזיר אותך לדרך שבאת בה'.

\p
\v 30 "'וזה האות שאתן: השנה תאכלו את התבואה שתצמח מאליה, ובשנה הבאה תאכלו את מה שיצמח ממנה, אבל בשנה השלישית זִרעו וקִצרו, טְעו כרמים ואִכלו את פֵּרותיהם.
\v 31 הנותרים משבט יהודה יִינצלו, יכו שורשים וייתנו פֵּרות.
\v 32 מירושלים תצא שארית, ומהר ציון יהיו ניצולים'. ה' צבאות, באהבתו העזה, יעשה זאת.
\v 33 לכן כך אמר ה' על מלך אשור, 'הוא לא ייכנס לעיר הזאת, ולא יִירֶה אליה חץ, ולא יֵצא לקראתה במגן, ולא ישים עליה מצור.
\v 34 בדרך שיבוא בה ישוב, ואל העיר הזאת לא יבוא', אמר ה'.
\v 35 'אגן על העיר הזאת ואציל אותה למעני ולמען דוד עבדי'".

\p
\v 36 מלאך ה' יצא והרג במחנה אשור מאה שמונים וחמישה אלף איש. כאשר התעוררו הנותרים למחרת מוקדם בבוקר, גילו שכמעט כולם מתו.
\v 37 סנחריב מלך אשור פנה וחזר לארצו, והתיישב בנִינְוֵוה.
\v 38 אחרי זמן מה, כאשר השתחווה בבית נִסְרוֹךְ, האלוהים שלו, באו בניו אַדְרַמֶלֶךְ ושַׂרְאֶצֶר, הרגו אותו וברחו לארץ אֲרָרַט. אֵסַר חַדוֹן בנו מלך במקומו.

\s1 חזקיהו נרפא

\p
\c 38
\cp לח
\v 1 בימים ההם חלה חזקיהו ועמד למות. ישעיהו בן אמוץ הנביא בא אליו ואמר לו: "כך אמר ה', 'ערוך צוואה כי אתה עומד למות, לא תירפא'".

\p
\v 2 חזקיהו סובב את פניו אל הקיר והתפלל לה':
\v 3 "בבקשה, ה', זכור שהלכתי בדרכיך בנאמנות ועשיתי בלב שלם את מה שטוב בעיניך". אחר כך בכה בכי גדול.
\v 4 ה' אמר לישעיהו:
\v 5 "לך ואמור לחזקיהו, 'כך אמר ה' אלוהי דוד אביך: "שמעתי את תפילתך, ראיתי את דמעותיך. אוסיף לחייך חמש עשרה שנה,
\v 6 אציל אותך ואת העיר הזאת מפני מלך אשור ואגן על העיר הזאת"'.
\v 7 זה האות מה' שהוא אכן יעשה את מה שאמר:
\v 8 את הצל שמטילה השמש על מדרגות אחז אשיב עשר מדרגות לאחור". הצל עלה את עשר המדרגות שירד.

\p
\v 9 שיר שכתב חזקיהו מלך יהודה אחרי שחלה והבריא ממחלתו:
\v 10 "אני חשבתי, 'אמות באמצע חיי, אכנס בשערי שאוֹל, אאבד את יתר שנותיי'.
\v 11 חשבתי, 'לא אראה עוד את ה', את ה' בארץ החיים, לא אראה עוד בני אדם בין תושבי העולם הזה'.
\v 12 ביתי נעקר ונדד ממני כמו אוהל רועים, קיצרתי את חיי כמו שאורג מְקצר חוט. ה' קרע אותי כמו שקורעים חוטים. ביום אחד השמדת אותי.
\v 13 זעקתי עד הבוקר, ה' שבר את עצמותיי כמו שאריה שובר את עצמות הטרף. ביום אחד השמדת אותי.
\v 14 יללתי כמו סיס או עגור, השמעתי קול כמו יונה. עיניי עייפו מלהסתכל לשמים - אדוני, מתעללים בי! הצל אותי!

\p
\v 15 "מה אומַר? הוא קבע מה יעשה לי וכך אמנם עשה. אתהלך בכבדות כל חיי מרוב צער.

\p
\v 16 "אדוני, על דברים אלה חיים בני האדם, דברים אלה מעניקים לי חיים. אתה ריפאת אותי והשבת אותי לחיים.
\v 17 את העצב שלי החלפת בשלווה. אתה אהבת אותי והיצלת אותי ממוות, השלכת מאחורי גבך את כל חטאיי.

\p
\v 18 "יושבי שְאוֹל אינם מודים לך, מתים אינם מהללים אותך, היורדים לקבר אינם מקווים שתהיה נאמן להבטחותיך.
\v 19 החי, רק החי, יודה לך כפי שאני עושה היום. אבות יספרו לבניהם שאתה נאמן להבטחותיך.

\p
\v 20 "ה' הושיע אותי. את המנגינות שלי ננגן בבית ה' כל ימי חיינו".

\p
\v 21 ישעיהו אמר: "קחו גוש תאנים מיובשות, מִרחו אותן על מחלת העור של המלך והוא יֵירפא".

\p
\v 22 חזקיהו שאל: "מהו האות שאכן אעלה לבית ה'?".

\p
\c 39
\cp לט
\v 1 באותו זמן שלח מְרֹאדַךְ בַּלְאֲדָן בן בַּלְאֲדָן, מלך בבל, מכתבים ומתנה לחזקיהו, כי שמע שחזקיהו חלה ונרפא.
\v 2 חזקיהו שמח על בוא השליחים. הוא הראה להם את כל בית נְכוֹתוֹ - את הכסף ואת הזהב ואת הבשמים ואת השמן הטוב, את כל מחסני הנשק שלו ואת כל מה שהיה באוצרותיו. לא היה דבר שחזקיהו לא הראה להם בביתו ובכל ממלכתו.

\p
\v 3 ישעיהו הנביא בא אל המלך חזקיהו ושאל אותו: "מה אמרו האנשים האלה? מאין באו אליך?".

\p
"מארץ רחוקה הם באו אליי, מבבל", השיב חזקיהו.

\p
\v 4 "מה ראו בביתך?", שאל ישעיהו.

\p
"את כל מה שיש בביתי הם ראו", אמר חזקיהו. "לא היה דבר באוצרותיי שלא הראיתי להם".

\p
\v 5 ישעיהו אמר לחזקיהו: "שמע מה שה' צבאות אומר,
\v 6 'יבוא יום שכל מה שבביתך ושאבותיך אספו עד היום יילקח לבבל. דבר לא יישאר'. כך אמר ה'.
\v 7 'גם מהבנים שיהיו לך, מהצאצאים שייוולדו לך, ייקחו אחדים לשרת בארמון מלך בבל'".

\p
\v 8 חזקיהו אמר לישעיהו: "טוב הדבר שאמרת בשם ה'", כי חשב: "בימיי יהיו שלום ויציבות".

\s1 נחמו את עמי

\p
\c 40
\cp מ
\v 1 "נחמו, נחמו את עמי", אומר אלוהיכם.
\v 2 "עודדו את ירושלים ואִמרו לה שהעונש שנקבע לה הסתיים, שהיא נענשה על חטאה, שקיבלה מה' כפליים ממה שמגיע לה על כל חטאיה".

\p
\v 3 קול קורא: "פנו במדבר דרך לה', ישרו בשממה דרך סלולה לאלוהינו!
\v 4 כל עמק יוּרם וכל הר וגבעה יְיוּשרו, שטחים לא ישרים יהפכו למישור, שרשרות הרים יהפכו לבקעה,
\v 5 וכבוד ה' יתגלה וכל בני האדם יראו זאת, כי ה' דיבר".

\p
\v 6 קול אומר: "קרא!", ואני שאלתי: "מה אקרא?".

\p
"כל בני האדם הם כמו עשב, כל יופיָים הוא כמו פרח בר.
\v 7 העשב מתייבש, הפרח נובל כשרוח ה' נושבת בהם. אכן, בני האדם הם עשב.
\v 8 העשב מתייבש, הפרח נובל, אבל דבר אלוהינו יתקיים לעולם".

\p
\v 9 עלִי על הר גבוה, המבשרת לציון, הרימי בכוח את קולך, המבשרת לירושלים, הרימי, אל תפחדי! אִמרי לתושבי ערי יהודה: "הנה אלוהיכם!
\v 10 אדוני ה' יבוא בעצמה, ימשול בכוחו הרב. הוא יביא אתו את השלל שלו, יישא אתו את פרי מעשיו.
\v 11 הוא ירעה את עדרו כמו רועה, יקבץ בזרועו טלאים ויישא אותם בחיקו ואת הכבשים המיניקות הוא יוביל".

\p
\v 12 מי מדד בכף ידו את הים וקבע בזרת שלו את מידות השמים? מי מדד בכלי את עפר הארץ ושקל את ההרים ואת הגבעות במאזניים?
\v 13 מי קובע מה יעשה רוח ה' ומי מייעץ לו?
\v 14 עם מי הוא מתייעץ ומי עוזר לו להבין ומלמד אותו לנהוג בצדק, מלמד אותו ומראה לו דרכים נבונות?
\v 15 הרי העמים הם כמו טיפת מים בדלי, כמו גרגר אבק על מאזניים. הרי הוא מרים כמו עפר ארצות רחוקות.

\p
\v 16 אין די עצים בלבנון לאש, אין די חיות בלבנון לקרבנות עולה.
\v 17  כל העמים שווים ללא כלום לעומת ה', הם נחשבים בעיניו לאפס ורִיק.
\v 18 למי תדמו את האל? למי אתם חושבים שהוא דומה?
\v 19 את הפסל יוצק הפַּסל, צורף מצפה אותו בלוחות זהב, מחבר אליו שרשרות כסף.
\v 20 העני שאין לו מה לתת עושה את הפסל מעץ שאינו נרקב. הוא בוחר לעצמו נגר מומחה שיעשה לו פסל שלא ייפול.
\v 21 האם אינכם יודעים? האם לא שמעתם? האם מעולם לא נאמר לכם? האם לא הבנתם את יסודות הארץ?

\p
\v 22 ה' יושב מעל הארץ ותושביה כמו חגבים בעיניו, הוא פורש את השמים כמו יריעה דקה, מותח אותם כמו אוהל למגורים.
\v 23 שׂרים הוא הופך ללא כלום, ואת מושלי הארץ לריק,
\v 24 כאילו לא נשתלו, לא נזרעו, כאילו הגזע שלהם לא הצמיח שורש באדמה. ה' רק נשף בהם והם יבשו, סערה העיפה אותם כמו קש.

\p
\v 25 "למי אתם יכולים לדמות אותי ומי שווה לי?", אומר האל הקדוש.
\v 26 "הרימו עיניכם לשמים וראו, מי ברא את כל אלה?". הוא קבע את מספר הכוכבים וקרא לכולם בשם. בגלל כוחו ועצמתו כולם נענים לו.

\p
\v 27 יעקב למה אתה מדבר, ישראל למה אתה אומר: "ה' אינו רואה מה קורה לי ואלוהים רחוק מלעשות לי צדק?".
\v 28 האם אינך יודע? האם לא שמעת? ה' הוא אלוהי עולם, הוא ברא את הארץ מקצה לקצה. הוא אינו מתעייף ואינו נחלש, אי אפשר לחקור את חכמתו עד תום.
\v 29 הוא נותן לעייף כוח ולחלש עצמה רבה.
\v 30 צעירים מתעייפים ומתייגעים, בחורים נכשלים,
\v 31 אבל כוחם של הבוטחים בה' יתחדש. הם יפרשו כנפיים כמו נשרים, ירוצו ולא ייחלשו, ילכו ולא יתעייפו.

\s1 אל תפחד, כי אני אתך

\p
\c 41
\cp מא
\v 1 "הֱיו בשקט והקשיבו אליי, ארצות רחוקות! התחזקו עמים, גשו ודברו, יחד נערוך משפט.
\v 2 מי עורר את הצדיק ממזרח וקרא לו לבוא אחריו? מי מכניע לפניו עמים ומשפיל מלכים? מי הוא שחרבו הופכת אותם לעפר והקשת שלו הופכת אותם לקש שעף ברוח?
\v 3 הוא רודף אחריהם ועובר בשלום בדרך שלא הלך בה קודם.
\v 4 מי פעל ומי עשה זאת? מי שברא את הדורות מבראשית. אני ה', הראשון, ואהיה גם האחרון. אני ה'".

\p
\v 5 "תושבי ארצות רחוקות רואים ופוחדים, מקצות הארץ הם נבהלים, מתקרבים ובאים.
\v 6 איש עוזר לחברו ואומר לו, 'הֱיה חזק!'.
\v 7 הנגר מעודד את הצורף, והמחליק את המתכת מעודד את זה שמכה בה בפטיש. הוא אומר, 'זה חיבור טוב'. הוא מחזק את הפסל במסמרים כדי שלא ייפול.

\p
\v 8 "אבל אתה, ישראל עבדי, יעקב אשר בחרתי בך, צאצא של אברהם אוהבִי.
\v 9 הבאתי אותך מקצות הארץ ומקצותיה הרחוקים ביותר קראתי לך ואמרתי, 'אתה עבדי, בחרתי בך ולא דחיתי אותך'.
\v 10 אל תפחד, כי אני אתך, אל תחשוש, כי אני אלוהיך. אחזק אותך ואעזור לך ואתמוך בך בכוחי ובצדקתי.
\v 11 הלוא כל השונאים אותך יתביישו ויושפלו, ייעלמו ויֹאבדו מתנגדיך.
\v 12 תחפש ולא תמצא אותם. הנלחמים בך ייעלמו ולא יישאר מהם כלום
\v 13 כי אני ה' אלוהיך התומך בך, האומר לך, 'אל תפחד, אעזור לך.
\v 14 אל תפחדי, תולעת יעקב, שארית ישראל הקטנה, אני אעזור לך', אמר ה'. 'האל הקדוש של ישראל הוא הגואל שלך.
\v 15 אהפוך אותך למוֹרַג חד, חדש ובעל שיניים חדות. תרמסי הרים ותהפכי אותם לעפר, תפוררי גבעות עד שיהיו לאבק.
\v 16 תפזרי אותם והרוח תעיף אותם, סערה תפיץ אותם, ואת תשמחי בה', תהללי את האל הקדוש של ישראל'.

\p
\v 17 "העניים והנזקקים מבקשים מים ואין להם. הלשון שלהם יָבְשָה בצמא. אני, ה', אענה להם. אני, אלוהי ישראל, לא אעזוב אותם.
\v 18 על גבעות שוממות אפתח נהרות ובבקעות אפתח מעיינות, אהפוך את המדבר לאגם מלא מים, את הארץ היבשה למקור מים.
\v 19 אצמיח במדבר עצי ארז, שיטה, הדס וזית, אשתול בשממה גם עצי ברוש, תִדְהָרותְאַשׁוּר
\v 20 כדי שיראו וידעו, ישימו לב ויבינו שה' עשה זאת, האל הקדוש של ישראל גרם לכך שכל זה יקרה".

\p
\v 21 "הציגו את טענותיכם", אומר ה'. "הגישו את הטיעונים שלכם", אומר מלך יעקב.
\v 22 "גשו והגידו מה עתיד לקרות. אִמרו לנו מה היה בעבר כדי שנחשוב ונדע מה יהיו התוצאות, או אִמרו לנו מה יהיה.
\v 23 הגידו לנו מראש מה עתיד לקרות ונדע שאתם אלוהים. עשו משהו - טוב או רע! - אז נראה כולנו ונפחד.
\v 24 הרי אתם לֹא כלום ומעשיכם נחשבים לאפס. אדם מתועב יבחר בכם.

\p
\v 25 "הערתי אותו מצפון והוא בא, ממזרח הוא קורא בשמי. הוא בא ורומס שׂרים כמו חומר, כמו שיוצר כלי חרס רומס בוץ.

\p
\v 26 "מי אמר לנו מראש מה יקרה כדי שנדע? מי אמר לנו מה יקרה לפני שזה קרה, כדי שנאמר 'הוא צדק'? אין מי שיאמר, אין מי שישמיע. אין אפילו מי שישמע את דבריכם.
\v 27 הייתי הראשון שאמר לציון, 'הנה הם', ששלח לירושלים מבשר.
\v 28 ראיתי שאין איש, שאין ביניהם יועץ שאוכל לשאול אותו ולקבל תשובה.
\v 29 הלוא כולם כמו לא כלום, מעשיהם נחשבים לאפס, הפסלים היצוקים שלהם הם רוח וריק".

\s1 אור לעמים

\p
\c 42
\cp מב
\v 1 "הנה עבדי שאני תומך בו, זה שבחרתי ושאותו אני אוהב. נתתי לו את רוחי והוא יביא צדק לעמים.
\v 2 הוא לא יצעק ולא ירים קול ולא ישמיע בחוץ את קולו.
\v 3 הוא לא ישבור קנה סדוק ולא יכבה פתיל שאורו חלש. בנאמנותו הוא יביא צדק.
\v 4 הוא לא ייחלש ולא יישבר עד שישליט בארץ צדק, עד שתושבי ארצות רחוקות ירצו מאוד את חוקיו".

\p
\v 5 כך אמר האל ה' שברא את השמים ופרש אותם, שיצר את הארץ ואת תושביה, שנתן חיים לעם ששוכן בארץ ורוח להולכים בה:
\v 6 "אני, ה', קראתי לך בצדקתי ואחזיק את ידך, אשמור עליך ואמנה אותך לכרות ברית עם העם, להיות אור לעמים,
\v 7 לפקוח עיניים עיוורות, לשחרר אסירים ממאסר ויושבי חושך מבית כלא.
\v 8 אני ה', זהו שמי. לא אתן את כבודי לאחֵר ואת תהילתי לא אתן לפסלים.
\v 9 הנבואות הראשונות כבר התקיימו ואני מנבא כעת חדשות, לפני שיתגשמו אני מספר לכם עליהן".

\s1 שירו לה' שיר חדש

\p
\v 10 שירו לה' שיר חדש, שירו על תהילתו מקצה הארץ, אתם המפליגים בים וכל החיים בו, ארצות רחוקות והתושבים שלכן.
\v 11 תושבי המדבר והערים שבּוֹ והכפרים שבני קֵדָר יושבים בהם ירימו קול. תושבי סלע ישמיעו קול שמחה, ומראשי הרים יקראו,
\v 12 ייתנו לה' כבוד ויספרו על תהילתו בארצות רחוקות.
\v 13 ה' יֵצא כמו גיבור, כמו לוחם הוא יעורר את כעסו, הוא ישמיע קול תרועה ויצעק בקול ויגבר על אויביו.

\p
\v 14 "שתקתי זמן רב, שקטתי והתאפקתי. כעת אצעק כמו אישה יולדת, אנשום ואתנשף בבת אחת.
\v 15 אחריב הרים וגבעות ואת כל הצמחייה שלהם אייבש, אהפוך נהרות ליבשה ואייבש אגמים,
\v 16 אוביל עיוורים בדרך שאינם מכירים, ובמסלולים שאינם מכירים אדריך אותם. את החושך אהפוך לפניהם לאור, ואת הדרכים המשובשות איישר. אלה הדברים שאעשה. לא אפסיק לעשות אותם.

\p
\v 17 "אלה שעזבו את ה' יתביישו מאוד, הבוטחים בפסל, האומרים לפסל יצוק, 'אתה אלוהינו'.
\v 18 אתם החירשים, שִמעו! אתם העיוורים, הביטו וראו!
\v 19 מי עיוור אם לא עבדי? מי חירש כמו השליח שאני שולח? מי עיוור כמו זה ששילמתי בעדו ועיוור כמו עבד ה'?
\v 20 ראיתָ הרבה אך לא שמת לב, אוזניך היו פקוחות אך לא שמעת.
\v 21 למען הצדק שלו רוצה ה' להאדיר ולפאר את התורה.
\v 22 העם הזה בזוּז ושדוּד, כולם נפלו במלכודות, הוחבאו בבתי כלא. בזזו אותם ולא היה מי שיציל אותם, שדדו אותם ולא היה מי שיאמר, 'השיבו אותם!'".

\p
\v 23 מי מכם ישמע זאת, יקשיב ויבין מראש את העתיד?
\v 24 מי מסר את יעקב לשודדים ואת ישראל לבוזזים? הלוא ה' עשה זאת, זה שחטאנו לו, שלא רצינו ללכת בדרכיו, ולא צייתנו לתורתו.
\v 25 לכן הוא שפך עלינו את כעסו הגדול והביא עלינו מלחמה קשה. היא בערה סביבנו אבל לא הבחנו בכך, היא בערה בנו אך לא שמנו לב.

\s1 רק ה' מושיע

\p
\c 43
\cp מג
\v 1 כך אמר ה' שברא אותך, יעקב, שיצר אותך, ישראל: "אל תפחד כי גאלתי אותך, קראתי בשמך, שלי אתה.
\v 2 כאשר תעבור במים אהיה אתך, כאשר תעבור בנהרות הם לא יסחפו אותך. כאשר תלך באש לא תיכָּווה והלהבות לא ישרפו אותך
\v 3 כי אני ה' אלוהיך, האל הקדוש של ישראל, המושיע שלך. נתתי במקומך את מצריים, את כּוּשׁ ואת סְבָא תמורתך.
\v 4 כיוון שאתה יקר לי קיבלת כבוד, ואני אוהב אותך. נתתי אנשים במקומך, עמים במקום חייך.

\p
\v 5 "אל תפחד כי אני אתך. ממזרח אביא את צאצאיך, ממערב אאסוף אותך.
\v 6 אומַר לארצות הצפון, 'תנו', ולארצות הדרום, 'אל תעצרו אותם. הביאו את בניי מרחוק ואת בנותיי מקצות הארץ,
\v 7 את כל מי שנקרא על שמי, שבראתי אותו לכבודי, שיצרתי ועשיתי אותו'.

\p
\v 8 "הוציאו עם עיוור שיש לו עיניים, חירשים שיש להם אוזניים,
\v 9 התכנסו כל העמים ולאומים התאספו. מי מהם יגיד זאת, ישמיע לנו דברים שקרו? שיביאו את העדים שלהם ואז יצדקו, או שישמעו ויודו שזאת האמת".

\p
\v 10 "אתם העדים שלי", אמר ה', "אתם העבד שבחרתי כדי שתדעו ותאמינו לי ותבינו שאני הוא, לפניי לא נוצר אל ואחריי לא יהיה.
\v 11 אני, אני ה' ומלבדי אין מושיע.
\v 12 אני הבטחתי והושעתי וגם סיפרתי על כך, איני זר לכם ואתם העדים שלי שאני אלוהים.
\v 13 אני ה' מאז ומתמיד ואין מי שיכול להציל מידי, אני פועל ואיש אינו יכול לבטל את פעולתי".

\p
\v 14 כך אמר ה', הגואל שלכם, האל הקדוש של ישראל: "למענכם אשלח צבאות לבבל, אפתח בפניהם את כל השערים, ולכן בוכים הבבלים באניות.
\v 15 אני ה', האל הקדוש שלכם, בורא ישראל, המלך שלכם.
\v 16 כך אמר ה' המְפנה בים דרך ונתיב במים סוערים,
\v 17 הגורם לצבאות, למרכבות, לסוסים וללוחמים ליפול ולא לקום עוד, למות כמו שפתיל דועך וכָבֶה,
\v 18 'אל תזכרו את הדברים שקרו, ועל הדברים שעברו אל תחשבו.
\v 19 אני עושה משהו חדש, כעת הוא קורה. האם אינכם יודעים זאת? אפרוץ במדבר דרך, בשממה נהרות,
\v 20 בעלי החיים יכבדו אותי, תנים ובנות יענה, כי אֶתן במדבר מים ונהרות בשממה כדי להשקות את העם הנבחר שלי,
\v 21 כדי שהעם שיצרתי למעני יספר על תהילתי.

\p
\v 22 "'אבל אתה, יעקב, לא פנית אליי אלא עייפת ממני, ישראל.
\v 23 לא הבאת לי שה לקרבן עולה, לא כיבדת אותי בזבחים, ואני לא הטרחתי אותך להביא לי מנחות, לא עייפתי אותך בדרישה להביא לי לְבוֹנָה.
\v 24 לא קנית לי בכסף קָנֶה, ולא נתת לי משומן הזבחים שלך. אבל הטרחת אותי בחטאים שלך, עייפת אותי בעוונות שלך.
\v 25 אני, אני מוחק את פשעיך למעני ואת חטאיך לא אזכור.
\v 26 הזכר לי את טענותיך ונערוך משפט, ספר עליהן כדי להצדיק את עצמך.
\v 27 אביך הראשון חטא ואלו שהיו צריכים להגן עליך מרדו בי,
\v 28 לכן אֲטמא את הכוהנים שמשרתים בקודש, אמסור את יעקב להשמדה ואת ישראל לביזיון'".

\s1 מלבדי אין אלוהים

\p
\c 44
\cp מד
\v 1 "כעת שְמע יעקב עבדי וישראל שבחרתי בו,
\v 2 כך אומר ה' שעשה אותך, שיצר אותך בבטן ושעוזר לך, 'אל תפחד, עבדי יעקב, וישׁוּרוּן שבחרתי בו,
\v 3 כי אשפוך מים על צמֵא וגשם שוטף על מקום יבש, אשפוך את רוחי על בניך ואת ברכתי על צאצאיך.
\v 4 הם יצמחו בתוך העשב כמו שעצי ערבה צומחים על שפת נחל.
\v 5 האחד יאמר: "אני שייך לה'", אחר יאמר שיעקב אביו, והאחר יכתוב על ידו "שייך לה'", ויכנה את עצמו בשם ישראל'".

\p
\v 6 כך אומר ה', מלך ישראל וגואלו, ה' צבאות: "אני הראשון ואני האחרון ומלבדי אין אלוהים.
\v 7 מי כמוני יכול להכריז ולהגיד ולתאר את העתיד, כפי שאני עשיתי מאז שבראתי את העם הקדום? שיאמר להם מה יקרה בעתיד!
\v 8 אל תפחדו ואל תחששו, הרי סיפרתי לכם מראש מה יהיה, אמרתי לכם זאת ואתם העדים שלי. האם יש אל מלבדי? אין נאמן כמוני, אפילו אחד כזה איני מכיר.
\v 9 כל יוצרי הפסלים הם חסרי ערך והפסלים האהובים עליהם אינם מועילים - הם בעצמם מעידים על הבושה של מי שיצר אותם כי הם אינם רואים ואינם יודעים דבר.
\v 10 מי יצר אל ויצק פסל שאינו מועיל?
\v 11 הרי כל העובדים אותו יתביישו! היוצרים הם בני אדם. כולם יתקבצו ויבואו, יפחדו ויתביישו יחד.

\p
\v 12 "פַּסל מכין גרזן, מבעיר אש, יוצר פסל באמצעות פטיש ומעצב אותו בכוח רב, עד שאין לו כוח כי הוא רעב וחלש מפני שלא שתה.
\v 13 נגר מסמן קו על העץ, חורט עליו סימנים, מעצב אותו במַקְצוּעָה, מסמן עליו במחוגה. הוא עושה אותו בדמות איש, בדמות איש מכובד, כדי להושיב אותו בבית.
\v 14 הוא כורת לעצמו עצי ארז, לוקח עצי תרזה ואלון, בוחר לו עצי יער, נוטע עצי אורן והגשם מגדל אותם.
\v 15 העצים משמשים את האדם לבערה. הוא משתמש בהם כדי להתחמם, גם מבעיר את התנור ואופה לחם. הוא גם יוצר מהם אל ומשתחווה לו, עושה מהם פסל ועובד אותו.
\v 16 חלק מהעצים הוא שורף באש, על חלק הוא צולה בשר ואוכל לשובע. הוא מתחמם וקורא בשמחה, 'חם לי ואני רואה אש'.
\v 17 משארית העצים הוא עושה פסל אליל, עובד אותו, משתחווה לו ומתפלל אליו. הוא אומר, 'הצל אותי, כי אתה אלי!'.

\p
\v 18 "הוא אינו יודע ואינו מבין כי עיניו אטומות ואינן רואות, לבו אטום והוא אינו לומד.
\v 19 הוא אינו חושב ואינו אומר לעצמו, 'את חלקם שרפתי באש וגם אפיתי לחם על הגחלים שלהם, צליתי בשר ואכלתי - וממה שנותר מהם עשיתי אליל מתועב. אני עובד בול עץ!'.
\v 20 הוא עושה מעשים שאין בהם תועלת. לב טועה הסיט אותו מהדרך. הוא אינו יכול להציל את עצמו והוא לא יאמר. 'אני מאמין בשקר'.

\p
\v 21 "זכור את הדברים האלה, יעקב, זכור זאת ישראל - כי אתה עבדי. אני יצרתי אותך, אתה עבד שלי, ישראל, לא אשכח אותך.
\v 22 מחקתי את הפשעים שלך כמו שענן נמחק, העלמתי את חטאיך כמו שערפל נעלם. שוב אליי כי גאלתי אותך.
\v 23 שמים, השמיעו קול שמחה כי ה' פעל. הריעו מַעמקי האדמה. הרים, השמיעו קול שמחה, גם היער וכל העצים שבו, כי ה' גאל את יעקב ובישראל הוא מתפאר".

\p
\v 24 כך אמר ה', הגואל שלך שיצר אותך בבטן: "אני ה' העושה את הכול, הפורש את השמים לבדי, המייסד את הארץ, ומי עוזר לי?
\v 25 אני מפר את אותות השקרנים, מבלבל את המכשפים, מחזיר את החכמים לאחור ומבטל את דבריהם.
\v 26 אני מקיים את דברי עבדי וממלא בשלמות את עצת שליחיי, אני המבטיח לירושלים שתיוּשב ולערי יהודה שייִבָּנוּ. את חורבות ירושלים אבנה מחדש.
\v 27 אני אומר למעמקים, 'התייבשו', וגם 'את כל הנהרות שלכם אייבש'.
\v 28 אני קורא לכּוֹרֵשׁ 'רועי'. הוא ימלא בשלמות את כל רצוני, הוא יצווה לבנות את ירושלים ולייסד את ההיכל".

\s1 כורש נקרא לשחרר את ישראל

\p
\c 45
\cp מה
\v 1 כך אמר ה' על המלך שמשח, על כורש, שחיזק אותו כדי להכניע לפניו עמים, החליש מלכים כדי לפתוח בפניו דלתות, שערים שלא ייסָגרו:
\v 2 "אלך לפניך ואסיר מכשולים, אשבור דלתות אָרד ובריחי ברזל ארסק.
\v 3 אתן לך אוצרות השמורים בחושך ודברי ערך מוסתרים כדי שתדע שאני, ה' אלוהי ישראל, קורא בשמך.

\p
\v 4 "למען עבדי יעקב וישראל שבחרתי בו אני קורא לך, מכנה אותך בשמך ואתה אינך מכיר אותי.
\v 5 אני ה' ואין אחר. אין עוד אלוהים מלבדי. אני מחזק אותך אבל אתה אינך מכיר אותי,
\v 6 אני עושה זאת כדי שכל בני האדם ממזרח וממערב יֵדעו שאין אל מלבדי. אני ה' ואין אחר,
\v 7 אני היוצר אור ובורא חושך, עושה שלום ובורא רע. אני ה' עושה את כל אלה.

\p
\v 8 "שמים ממעל הַטיפו צדק, עננים הזילו צדק. היפתחי ארץ והצמיחי ישועה, הצמיחי גם צדק. אני ה' אבצע זאת".

\p
\v 9 אוי למי שרב עִם יוצרו, הוא דומה לחרס בין חרסים שעשויים מאדמה! האם החומר אומר ליוצרו: "מה אתה עושה?! הכלי שאתה עושה הוא חסר תועלת"?
\v 10 אוי למי שאומר לאב: "מה הוֹלדתָ?!", ולאישה: "מה ילדתְ?!".

\p
\v 11 כך אמר ה' האל הקדוש של ישראל ויוצרו: "האם אתם שואלים אותי על עתיד בניי, מצווים עליי מה לעשות?
\v 12 אני עשיתי ארץ ובראתי עליה את האדם. בידיי פרשתי את השמים וציוויתי על כל הכוכבים להתקיים.
\v 13 אני הקמתי אותו כדי שיושיע ואֲפנה לו את הדרך. הוא יבנה את עירי וישחרר את הגולים שלי, לא במחיר ולא תמורת תשלום", אמר ה' צבאות.

\p
\v 14 כך אמר ה': "הרכוש של מצריים והסחורות של כּוּשׁ ושל אנשי סְבָא הגדולים יעברו אלייך ויהיו שלך. תושבי מצריים, כוש וסבא ילכו אחרייך אסורים בכבלים, הם ישתחוו לפנייך ויתפללו אלייך, 'רק בך שוכן אלוהים ואין אחר, אין עוד אלוהים'".

\p
\v 15 אכן, אתה אל שמסתתר, אלוהי ישראל, מושיע!
\v 16 כולם התביישו והושפלו, התהלכו יחד מושפלים יוצרי הפסלים.
\v 17 ישראל נושע על ידי ה' ישועת עולמים. לא תתביישו ולא תושפלו עוד לעולמי עולמים
\v 18 כי ה' בורא השמים, האלוהים שיצר את הארץ ועשה אותה, שיָסד אותה, שלא ברא אותה כדי שתהיה שוממה, שיצר אותה כדי שתהיה מיושבת, אמר: "אני ה' ואין אחר.
\v 19 לא דיברתי בסתר, במקום חשוך, לא אמרתי לצאצאי יעקב, 'חפשו אותי לשווא'. אני ה' דובר צדק, אומר אמת.
\v 20 התאספו ובואו, התקרבו כולכם, ניצולי העמים, טיפשים הנושאים את פסל העץ שלהם ומתפללים לאל שאינו מושיע.
\v 21 דַבּרוּ, הציגו את דבריכם, התייעצו ביניכם. מי השמיע זאת בעבר, אמר זאת מזמן? הלוא אני ה' ואין עוד אלוהים מלבדי, אין אל צדיק ומושיע אחר מלבדי.
\v 22 פְּנו אליי ותיוושעו, תושבי כל קצות הארץ, כי אני אל ואין אחר.
\v 23 אני נשבע בעצמי, אמת יצאה מפי והכול יתקיים: לפניי יכרעו כל בני האדם על ברכיהם ובי יישָבעו.
\v 24 'רק מה' יש ישועות וכוח', יאמרו לי". כל אלה ששנאו אותו יבואו אליו ויתביישו,
\v 25 על ידי ה' יוושעו ובו יתפארו כל צאצאי ישראל.

\s1 סופם של אלילי בבל

\p
\c 46
\cp מו
\v 1 "האליל בֵּל נפל, האליל נְבוֹ התמוטט. בהמות המשא עמוסות בפסלים שלכם והמשא כבד ומעייף.
\v 2 האלילים התמוטטו ונפלו ולא יכלו להציל את עצמם, הם נלקחו בשבי.
\v 3 הקשיבו לי, משפחת יעקב וכל שארית משפחת ישראל, שנשאתי אתכם מאז הייתם בבטן, מאז הייתם ברחם:
\v 4 עד זִקנה אני אלוהיכם, עד שֵׂיבה אני אשא אתכם. אני עשיתי אתכם ואני אשא אתכם, אני אעמיס אתכם על גבי ואציל אתכם.

\p
\v 5 "למי אתם יכולים לדמות ולהשוות אותי? למי אתם יכולים להמשיל אותי והוא באמת דומה לי?

\p
\v 6 "אתם מוציאים זהב מכיסכם, שוקלים כסף במאזניים, שוכרים צורף שיעשה מהם אליל, עובדים את האליל ומשתחווים לו,
\v 7 מעמיסים אותו על הכתפיים ונושאים אותו, מניחים אותו במקומו, שם הוא עומד ואינו זז. אפילו אם תצעקו אליו הוא לא יענה, לא יושיע אתכם מצרתכם.
\v 8 זִכרו זאת ואל תשכחו, חִשבו על כך, פושעים,
\v 9 זִכרו את אירועי העבר, זכרו שאני אל ואין עוד אלוהים, אין כמוני.
\v 10 אני מכריז בהתחלה מה יהיה בסוף, ומראש את מה שלא קרה, אני קובע, 'התכנית שלי תתקיים, ואת כל רצוני אעשה'.

\p
\v 11 "אני קורא לעוף טורף ממזרח, ולאיש מארץ רחוקה לבצע את תכניתי. דיברתי וגם אקיים. תכננתי וגם אעשה.
\v 12 הקשיבו לי קשי לב הרחוקים מלעשות צדק:
\v 13 קירבתי את הגאולה שלי, היא אינה רחוקה, הישועה שלי לא תאחר לבוא. אתן ישועה לציון ולישראל אתן את תפארתי".

\s1 נפילת בבל

\p
\c 47
\cp מז
\v 1 "רדי ושבי על עפר, בבל, שבי על הארץ ללא כיסא, בבל. כי לא יקראו לך עוד רכה ומפונקת.
\v 2 קחי אבני רחיים וטחני קמח. הסירי את הצעיף שלך, הרימי את שולי שמלתך, גלי את השוקיים שלך ועִברי נהרות.
\v 3 גופך ייחשף והבושה שלך תיראה, אנקום בך ולא אשמע לכל מי שיתנגד".
\v 4 הגואל שלנו, ה' צבאות שמו, הוא האל הקדוש של ישראל.

\p
\v 5 "שבי בשקט, בואי בחושך, בבל, כי לא ימשיכו לקרוא לך מושלת ממלכות.
\v 6 כעסתי על עמי, הפקרתי את העם ששייך לי ונתתי אותו בידייך. לא ריחמת עליהם, ואת הזקנים העבדת קשה מאוד.
\v 7 אמרת לעצמך, 'לעולם אשלוט'. כלל לא שקלת את מעשייך, לא חשבת על תוצאותיהם.
\v 8 כעת שמעי זאת, העדינה, החיה בביטחון, החושבת, 'אני היחידה ואין כמוני, לא אהיה כמו אלמנה, בניי לא ימותו',
\v 9 שני הדברים האלה יקרו לך פתאום ביום אחד: בנייך ימותו ותהיי אלמנה. כל הדברים האלה יקרו לך במלואם בגלל הכישופים הרבים שלך ובגלל הקסמים הרבים שלך.

\p
\v 10 "בטחת בדרכך הרעה, חשבת, 'אין מי שיראה אותי'. החכמה והידע שלך הטעו אותך כשחשבת, 'אני היחידה ואין כמוני'.
\v 11 אסון יבוא עלייך, לא תדעי איך להינצל ממנו, צרה תיפול עלייך, לא תוכלי לבטל אותה. אסון שאינו מוכר לך יבוא עלייך פתאום.
\v 12 התגברי באמצעות הקסמים והכישופים הרבים שלך, שהשקעת בהם מאמצים מנעורייך, אולי תוכלי להועיל, אולי תעוררי פחד.
\v 13 עייפת מהעצות הרבות שקיבלת. שיקומו ויצילו אותך קוראי המזלות, המסתכלים בכוכבים ומודיעים בכל ראש חודש מה עומד לקרות לך.
\v 14 הם יהיו כמו קש, אש תשרוף אותם, הם לא יוכלו להציל את עצמם מהלהבות. לא תישאר מהם גחלת להתחמם בה, אש שאפשר לשבת מולה.
\v 15 כך יקרה לסובבים אותך, שמנעורייך השקעת בהם מאמצים. הם יֹאבדו, כל אחד בדרכו, ולא יהיה מי שיציל אותך".

\s1 עם עקשן

\p
\c 48
\cp מח
\v 1 שִמעו זאת, בני משפחת יעקב, הנקראים על שם ישראל, צאצאי יהודה, הנשבעים בשם ה' ומזכירים את אלוהי ישראל בניגוד לאמת ובאי צדק,
\v 2 הנקראים בני עיר הקודש ונשענים על אלוהי ישראל, ה' צבאות שמו:
\v 3 "על אירועי העבר הודעתי לפני זמן רב, הדברים יצאו מפי, אני השמעתי אותם ופתאום פעלתי והם התקיימו.
\v 4 כיוון שידעתי שאתה קשה, שגיד העורף שלך מברזל, שהמצח שלך מאָרד,
\v 5 הודעתי לך לפני זמן רב, השמעתי את הדברים לפני שקרו, כדי שלא תאמר, 'האלילים שלי עשו זאת, הפסל ודמות האליל היצוקה שלי ציוו שכך יקרה'.
\v 6 שמעת נבואות והן התגשמו. האם לא תספר על כך?

\p
"השמעתי לך כעת דברים חדשים, דברים נעלמים שלא ידעת.
\v 7 עכשיו הם התרחשו, לא לפני זמן רב, לפני כן לא שמעת עליהם ולא יכולת לומר, 'ידעתי'.
\v 8 לא שמעת וגם לא ידעת כי זה זמן רב לא נפתחה אוזנך. ידעתי שתבגוד, עוד כשהיית בבטן קראו לך פושע.
\v 9 למען שמי נהגתי בסבלנות, למען תהילתי עצרתי את כעסי ולא השמדתי אותך.
\v 10 צָרפתי אותך, אך לא כמו שצורפים כסף, בחנתי אותך בתנור הסבל.
\v 11 למעני, למעני עשיתי זאת! איך אתן ששמי יחולל? את כבודי לא אתן לאחר".

\s1 אני הראשון והאחרון

\p
\v 12 "הקשב אליי יעקב, ישראל שקראתי לו בשם, אני הוא, אני הראשון ואני גם האחרון.
\v 13 ידי היא שיָסדה את הארץ, יד ימיני פרשה את השמים. אני קורא והם נשמעים לי כולם.
\v 14 התאספו כולכם ושִמעו, מי מהאלילים הודיע את הדברים האלה? האיש שה' אוהב יעשה את רצונו בבבל, יכה בכוח את הבבלים.
\v 15 אני הבטחתי ואני קראתי לו, הבאתי אותו ואגרום לכך שהוא יצליח.

\p
\v 16 "קִרבו אליי, שִמעו זאת. דבריי לא נאמרו בסתר. כאשר הכול התחיל הייתי נוכח, ועכשיו אדוני ה' ורוחו שלח אותי.
\v 17 כך אמר ה' הגואל שלך, האל הקדוש של ישראל, 'אני ה' אלוהיך המלמד אותך להועיל, המדריך אותך בדרך שעליך ללכת בה.
\v 18 לוּ הקשבת למצוותיי היה שלומך כמו נהר, הצדק שלך היה כמו גלי הים,
\v 19 צאצאיך היו רבים כמו חול, הצאצאים שיצאו ממך היו רבים כמו גרגריו, הם לא היו נכרתים ולא מושמדים'".

\p
\v 20 צאו מבבל! בִּרחו מהבבלים! הכריזו בקול שמחה, השמיעו ופרסמו זאת עד קצה הארץ. אִמרו: "ה' גאל את עבדו יעקב!".

\p
\v 21 הם לא סבלו מצמא במדבריות שבהם הוליך אותם, הוא הוציא להם מים מסלע, שבר סלע ומים זרמו.

\p
\v 22 "אין שלום לרשעים", אמר ה'.

\s1 עבד ה'

\p
\c 49
\cp מט
\v 1 "שִמעו את קולי, תושבי ארצות רחוקות, והקשיבו עמים ממרחקים. ה' קרא לי כשהייתי בבטן, כשהייתי בבטן אמי הוא הזכיר את שמי.
\v 2 הוא נתן לי מילים חדות כמו חרב, החביא אותי בצל ידו ועשה אותי כמו חץ מחודד, בנרתיק החצים שלו הסתיר אותי.
\v 3 הוא אמר לי, 'אתה עבדי, ישראל אשר בך אתפאר'.

\p
\v 4 "חשבתי, 'לחינם התאמצתי, לשווא בזבזתי את כוחי'. אבל גורלי בידי ה' ואת שכר מעשיי ייתן אלוהיי.
\v 5 האל שיצר אותי בבטן כדי שאהיה עבדו, אשיב אליו את יעקב, אאסוף אליו את ישראל, האל שמעניק לי כבוד ונותן לי כוח
\v 6 אמר, 'לא די בכך שמיניתי אותך להיות עבדי כדי שתשקם את שבטי יעקב ותשיב את ניצולי ישראל. אעשה אותך אור לעמים כדי שישועתי תגיע עד קצה הארץ'".

\p
\v 7 כך אמר ה', גואל ישראל, אלוהיו הקדוש, למי שבזוי בעיני בני אדם, שהעם מתעב אותו, לעבדם של מושלים: "מלכים יראו אותך ויקומו לכבודך, שרים ישתחוו בזכות ה', האל הנאמן והקדוש של ישראל, שבחר בך".

\s1 יום ישועה

\p
\v 8 כך אמר ה': "בשעת חסד אענה לך, ביום ישועה אעזור לך. אשמור עליך ואֲמנה אותך לכרות ברית עם העם. אעזור לך לשקם את הארץ, ליישב אזורים שוממים,
\v 9 לומר לאסירים, 'צאו!', ליושבים בחושך, 'התגלו!'. הם יִרעו בצדי הדרכים ועל כל הגבעות ימצאו מִרעה.
\v 10 הם לא יהיו רעבים ולא יהיו צמאים, שָרב ושמש לא יכו אותם כי המרחם עליהם יוביל אותם, יוליך אותם אל מעיינות נובעים.
\v 11 את כל ההרים שעומדים בדרכם איישר ואת הדרכים שאסלול להם אגְבִּיה.
\v 12 הנה אלה שבאים מרחוק, שבאים מצפון וממערב, ואלה שבאים מארץ סינים.
\v 13 הַשמיעו קול שמחה שמים, שמחי ארץ, הרים השמיעו קול שמחה, כי ה' ינחם את עמו, ירחם על העניים שלו.

\p
\v 14 "אבל ציון אומרת, 'ה' עזב אותי, אדוני שכח אותי'.
\v 15 האִם אישה יכולה לשכוח את התינוק שלה? האִם לא תרחם על הבן שיצא מבטנה? גם אם היא תשכח אותם, אני לא אשכח אותך.
\v 16 הרי חקקתי את שמך על כפות ידיי, את החומות שלך אני רואה תמיד.
\v 17 בנייך ימהרו אלייך, האויבים שהרסו אותך יעזבו אותך.
\v 18 הביטי סביב וראי, כולם יֵיאספו ויבואו אלייך. אני נשבע", אמר ה', "שתתקשטי בהם כמו בתכשיט, שתקשרי אותם עלייך כמו שעושה כלה.
\v 19 החורבות. המקומות השוממים והארץ ההרוסה שלך - עכשיו תהיי צפופה מרוב תושבים. אלה שהרסו אותך יתרחקו ממך.
\v 20 עוד תשמעי את בנייך שאבדו לך אומרים זה לזה, 'צפוף לי המקום, התרחק כדי שאוכל להתיישב'.
\v 21 ואת תחשבי, 'מי ילד לי את כל אלה? הרי איבדתי את בניי והייתי בודדה, גולה ועזובה - ואת אלה מי גידל? הרי נשארתי לבדי - ואלה מאיפה הם?'".

\p
\v 22 כך אמר אדוני ה': "אשלח את ידי אל העמים ואתן להם אות כדי שיביאו את בנייך בחיקם ואת בנותייך יישאו על כתף.
\v 23 מלכים יטפלו בך, מלכות יהיו המיניקות שלך. הם ישתחוו לפנייך ארצה וילקקו את העפר שלרגלייך, ואז תדעי שאני ה' ושכל הבוטח בי לא יתאכזב.
\v 24 האם אפשר לקחת מגיבור את השלל? האם שבוי יכול להינצל מלוחם?
\v 25 כי כך אמר ה', 'כן, שבוי יילקח מגיבור והשלל יִינצל מהלוחם האכזרי. אני אלחם באויבך ואת בנייך אני אושיע.
\v 26 אגרום לאויבייך לאכול את הבשר שלהם ולהשתכר מהדם שלהם כמו שמשתכרים מיין. אז יֵדעו כל בני האדם שאני ה', המושיע שלך, הגואל שלך, הגיבור של יעקב'".

\p
\c 50
\cp נ
\v 1 כך אמר ה': "איפה תעודת הגירושים של אמכם אשר התגרשתי ממנה? למי מהאנשים שאני חייב להם כסף מכרתי אתכם?! הרי נמכרתם בגלל החטאים שלכם ובגלל הפשעים שלכם גורשה אמכם.

\p
\v 2 מדוע באתי ואין איש, קראתי ואין עונה? האם אינני יכול לפדות ואין לי כוח להציל? הרי בגערה שלי אייבש ים ואהפוך נהרות למדבר, הדגים שלהם יעלו סירחון בגלל מחסור במים וימותו בצמא!
\v 3 אלביש את השמים בשחור, אכסה אותם בבגדי אבל".

\s1 ביטחון בה'

\p
\v 4 אדוני ה' נתן לי לשון חכמים כדי שאוכל לעזור במילים לחלש. הוא מעיר אותי כל בוקר, מעורר את אוזני להקשיב לדברי חכמה.
\v 5 אדוני ה' פתח את אוזני ואני לא מרדתי ולא סירבתי.
\v 6 נתתי למכים להכות את גבי, למורטים למרוט את זקני, לא הסתרתי את פניי מעלבונות ומיריקות.
\v 7 אדוני ה' עוזר לי, לכן לא התביישתי, כל זה לא השפיע עליי, ידעתי שלא אתאכזב.
\v 8 קרוב אליי מי שמצדיק אותי - מי יכול לטעון נגדי? נעמוד יחד למשפט - מי יכול לבוא אליי בטענות? מי מתנגד לי? שיגש אליי!
\v 9 הרי אדוני ה' עוזר לי, מי יכול לקבוע שאני אשם? הכול יתבלו כמו בגד, עש יאכל אותם.
\v 10 מי מכם, המכבד את ה' ושומע בקול עבדו, הולך בחושך ואינו רואה אור? שיבטח בשם ה' ויסמוך על אלוהיו.

\p
\v 11 אבל כולכם מציתים אש, מדליקים ניצוצות - לכו לאור האש שלכם, לאור הניצוצות שהבערתם!

\p
אני גרמתי לכם את כל זה, סופכם שתשכבו בעצב.

\s1 נחמה לציון

\p
\c 51
\cp נא
\v 1 "הקשיבו לי, הרוצים שיֵיעשה צדק, המבקשים את ה'! הביטו אל הסלע שממנו נחצבתם ואל הבור שממנו הוציאו אתכם.
\v 2 הביטו אל אברהם אביכם ואל שרה שילדה אתכם. הוא היה אחד כשבחרתי בו אבל בירכתי אותו ונתתי לו צאצאים רבים.
\v 3 ה' ינחם את ציון, ינחם את כל החורבות שלה, הוא יהפוך את המדבר שלה לגן עדן ואת השממה שלה יפריח כמו גן ה'. ששון ושמחה יהיו בה, תודה וקול זמרה.

\p
\v 4 "בני עמי, הקשיבו אליי והאזינו אליי כי תורתי תצא לעמים והצדק שלי ינחה אותם.
\v 5 הצדק שלי קרוב, הישועה שלי באה. אשפוט את העמים בכוחי, תושבי ארצות רחוקות יבטחו בי, יצפו להתגלות כוחי.
\v 6 הביטו לשמים, הביטו אל הארץ מתחת, השמים מתפזרים כמו עשן, הארץ מתפוררת כמו בגד והתושבים שלה מתים. אבל הישועה שאתן תתקיים לעולם, לצדק שלי לא יהיה סוף.

\p
\v 7 "הקשיבו לי, אתם היודעים מהו צדק, העם שהתורה שלי בלבו: אל תפחדו מעלבונות של בני אדם ואל תחששו מדברי הלעג שלהם
\v 8 כי עש יאכל אותם כמו בגד, תולעת תאכל אותם כמו צמר, אבל הצדק שלי יתקיים לעולם והישועה שאתן תתקיים לדורי דורות.

\p
\v 9 "קומי, קומי, התחזקי זרוע ה'! קומי כמו בימי קדם, בדורות קדומים! הלוא את הרגת את רַהַב, פצעת את תנין.
\v 10 הלוא את ייבשת את הים, את מי התהום הרבים, הפכת את מעמקי הים לדרך שהניצולים עברו בה.
\v 11 האנשים שהציל ה' יחזרו ויבואו לציון בקול שמחה וישמחו לעולם, ששון ושמחה יהיו להם וצער ואנחות יברחו מהם.
\v 12 אני, אני הוא המנחם שלכם. מי אתה שתעז לפחד מבן אדם שסופו למות ומבן אדם שייעלם כמו עשב,
\v 13 ושכחת את ה' שעשה אותך, זה שפרש את השמים ויָסד את הארץ, ואתה מפחד תמיד, כל היום, מכעס האויב המציק המתכוון להשמיד אותך? איפה כעסו של המציק?

\p
\v 14 "האסיר הכפוף ישתחרר בקרוב, הוא לא ימות ולא יֵרד אל הקבר ומזון לא יחסר לו.
\v 15 אני ה' אלוהיך, המזעזע את הים וגליו סוערים, ה' צבאות שמי.
\v 16 אומַר לך מה להגיד, אגן עליך בידיי, אני שפרשתי את השמים, יָסדתי את הארץ ואמרתי לציון, 'עמי אתה!'".

\s1 כוס הזעם

\p
\v 17 קומי! קומי! קומי ירושלים, ששתית מיד ה' את כוס זעמו, את גביע הרעל שתית עד הסוף.

\p
\v 18 מכל הבנים שילדה אין מי שיתמוך בה, מכל הבנים שגידלה אין מי שיחזיק בידה.
\v 19 שני הדברים קרו לך, ומי יניד עלייך ראש בצער - השוד וההרס, הרעב וההרג? מי ינחם אותך?
\v 20 בנייך נפלו מחולשה, שכבו בגלוי ברחובות כמו תאו שנלכד במלכודת. הם סבלו מזעם ה', מגערת אלוהייך.
\v 21 לכן שמעי אומללה, השיכורה אך לא מיין,
\v 22 כך אמר אדונייך ה', ואלוהייך שנלחם למען עמו: "אקח מידך את כוס הרעל, את גביע זעמי. לא תשתי ממנו עוד.
\v 23 אתן אותו ביד מענייך, שאמרו לך, 'השתטחי ונעבור מעלייך', ואת הרשית שגבך יהיה כמו קרקע, היית כמו דרך לעוברים".

\s1 קומי ציון

\p
\c 52
\cp נב
\v 1 קומי! קומי! התחזקי, ציון! לִבשי את בגדי הפאר שלך, ירושלים, עיר הקודש! לא ייכנסו אלייך עוד ערלים וטמאים.

\p
\v 2 נערי מעלייך את העפר, קומי, שבי, ירושלים! השתחררי מהכבלים שעל צווארך, ציון השבויה,
\v 3 כי כך אמר ה': "בחינם נמכרתם ובלי כסף תיגאלו".

\p
\v 4 כי כך אמר אדוני ה': "עמי ירד בהתחלה לגור במצריים, ואשור ניצֵל אותו בלי סיבה.
\v 5 עכשיו, מה יש לי פה?", אמר ה', "עמי נלקח בשבי ללא סיבה. מושליו גורמים לו ליילל", אמר ה', "ותמיד, כל היום, בזים לשמי.
\v 6 לכן יכיר אותי עמי, לכן יֵדע ביום ההוא שאני, אני הוא המְדבר".

\p
\v 7 מה יפות הן רגלי המבשר על ההרים, המשמיע דברי שלום, המבשר טובות, המשמיע מסר של ישועה, האומר לציון: "אלוהייך מוֹלך!".

\p
\v 8 הצופים שלך יקראו בקול, ישמיעו יחד קול שמחה כי יראו בבירור כשה' ישקם את ציון.
\v 9 חורבות ירושלים, השמיעו קול שמחה כי ה' ינחם את עמו, יגאל את ירושלים.
\v 10 ה' יחשוף את כוחו הקדוש לעיני כל העמים וכל קצות הארץ יראו את הישועה שייתן אלוהינו.

\p
\v 11 לכו, לכו! צאו משם! אל תגעו בדבר טמא. צאו מתוכה, היטהרו, אתם הנושאים את כלי ה'!

\p
\v 12 לא תצאו במהירות ולא תמהרו לברוח כי ה' יֵלך לפניכם, אלוהי ישראל יֵלך מאחוריכם.

\s1 עבד ה' הסובל

\p
\v 13 "עבדי יצליח, יוּרם, יעלה ויגבה מאוד.

\p
\v 14 "כשם שרבים נבהלו בגללךָ, כך היה מראהו מעוּות עד שלא נראָה כמו איש, לא דמה לבני אדם,
\v 15 וכך גם יעורר תדהמה בעמים רבים. מלכים יסגרו את פיהם בתדהמה כי הם יראו את מה שלא סיפרו להם, ועל מה שלא שמעו יסתכלו היטב".

\p
\c 53
\cp נג
\v 1 מי האמין למה שהשמענו, למי נתגלה כוחו של ה'?
\v 2 הוא צמח לפניו כמו ענף צעיר וכמו שורש בארץ שוממה. לא היו לו יופי או הדר שגרמו לנו לשים לב אליו, ולא מראה שגרם לנו לרצות בו.
\v 3 הוא היה בזוי ודחוי על ידי בני אדם, איש שידע כאבים ומחלות. הוא היה כמו אדם שמסתירים ממנו את הפנים, בזוי וחסר ערך בעינינו.

\p
\v 4 אכן, הוא נשא את המחלות שלנו, סבל את הכאבים שלנו, ואנחנו התייחסנו אליו כמו אל חולה במחלה קשה שאלוהים גרם לו להיות מושפל ומעונה.
\v 5 אבל הוא נפצע בגלל הפשעים שלנו, בגלל החטאים שלנו הוא הושפל, נענש כדי שלנו יהיה שלום, ובזכות הפצע שלו נרפאנו.
\v 6 כולנו אבדנו כמו צאן. כל אחד מאתנו פנה לדרכו, אבל ה' הטיל עליו את האחריות על החטאים של כולנו.

\p
\v 7 מעונֶה אבל נכנע, את פיו לא פתח. כמו שה הובל לשחיטה, כמו כבשה ששותקת כשגוזזים את הצמר שלה, הוא לא פתח את פיו.
\v 8 הוא נלקח ממעצר וממשפט, מי יספר על מה שקרה בזמנו? הוא נכרת מארץ החיים, הוכה בגלל פשעי עמי.
\v 9 הוא נקבר עם רשעים ומת עם עשירים על מעשה רע שלא עשה ועל מרמה שלא דיבר.

\p
\v 10 אבל ה' רצה להשפיל אותו ולהביא עליו מחלות. אם תראה במותו קרבן על אשמה, הוא יראה צאצאים, חייו יהיו ארוכים ורצון ה' יתגשם בו.
\v 11 מהסבל שעבר יראה תוצאות וישמח. בחכמתו יצדיק עבדי הַצדיק רבים ואת החטאים שלהם הוא יישא.
\v 12 לכן אחלק לו שלל עם החזקים, ועם הגיבורים הוא יחלק את השלל כי שפך את חייו למוות ונמנה עם פושעים, אבל הוא נשא את חטאם של רבים והתחנן בעד פושעים.

\s1 שמחי עקרה

\p
\c 54
\cp נד
\v 1 "את, העקרה שלא ילדת, השמיעי קול שמחה, השמיעי והריעי, את שלא חשת צירי לידה, כי רבים יהיו בניה של הבודדה מבניה של הנשואה", אמר ה'.
\v 2 "הרחיבי את האוהל שלך ומתחי את יריעות המשכן שלך, אל תְקמצי. האריכי את חבלי האוהל שלך וחזקי את היתדות
\v 3 כי תתרחבי לימין ולשמאל. צאצאייך יכבשו ארצות עמים רבים, יתיישבו בערים שוממות.
\v 4 אל תפחדי כי לא תדעי עוד בושה, אל תהיי נבוכה כי לא תדעי עוד חרפה. תשכחי את הבושה של נעורייך, את חרפת האלמנוּת שלך לא תזכרי עוד.
\v 5 כי בעלך, זה שעשה אותך, הוא ה' צבאות, והגואל שלך הוא האל הקדוש של ישראל. הוא נקרא אלוהי כל הארץ.

\p
\v 6 "ה' יקרא לך אליו כמו לאישה עזובה ועצובה. 'האם ידחה בעל אישה שאהב מנעורים?', שאל אלוהייך.
\v 7 'עזבתי אותך לרגע קצר ובהרבה רחמים אקרב אותך אליי.
\v 8 בזעם מתפרץ התרחקתי ממך לרגע, ובחסד עולם ארחם עלייך', אמר ה' הגואל שלך.

\p
\v 9 "בעיניי זה כמו המבול של נח: כשם שנשבעתי שמבול כמו זה שהיה בימי נח לא יבוא עוד על הארץ, כך נשבעתי שלא אכעס עלייך ולא אגער בך.
\v 10 גם אם ההרים יזוזו ממקומם והגבעות יתמוטטו, חסדי לא יזוז ממך וברית השלום שלי אתך לא תתמוטט", אמר ה', המרחם עלייך.

\p
\v 11 "את אומללה ונסערת שלא ניחמו אותך. אֲצפה את האבנים שלך בפּוּךְ ואבנה אותך על יסודות מאבני סַפִּיר.
\v 12 את ראשי החומה שלך אצפה בכַדְכוֹד, את השערים שלך באקדח ואת החומה החיצונית שלך באבנים יקרות.
\v 13 כל בנייך ילמדו מה' וייהנו משלום רב.

\p
\v 14 "במעשי צדק תתבססי. הימנעי מכל מעשה ניצוּל ואז לא תפחדי ואסון לא יקרב אלייך.
\v 15 האם יעורר מישהו פחד אם לא ארצה בכך? מי שעורר בך פחד ייפול לפנייך.
\v 16 הרי אני בראתי את הנַפָּח המבעיר אש בגחלים ועושה כלים לצרכיו, ואני בראתי את האויב שבא להרוס.
\v 17 כל כלי שיכוּון נגדך לא יצליח. את תתגברי על כל לשון שתאשים אותך במשפט. זאת נחלת עבדי ה', אני המצדיק אותם", אמר ה'.

\s1 ברית עולם

\p
\c 55
\cp נה
\v 1 "אתם, כל הצמאים, בואו אל המים! אתם, שאין לכם כסף, בואו, קנו ואִכלו! בואו וקנו בלי כסף, קנו בחינם יין וחלב.
\v 2 למה אתם משלמים כסף על מה שאינו מזון ולמה אתם משלמים את שכר עבודתכם תמורת מה שאינו משביע? שִמעו בקולי ותאכלו טוב, תיהנו ממזון עשיר.
\v 3 הקשיבו לי ובואו אליי, שִמעו ותתרעננו. אכרות אִתכם ברית שתעמוד לעולם כמו הבטחות חסדי הנאמן לדוד.

\p
\v 4 "כמו שמיניתי אותו להעיד לעמים, לשלוט ולצוות על עמים,
\v 5 כך גם יקרא אליך עָם שלא הכרת, ועם שלא הכיר אותך ירוץ אליך בגלל ה' אלוהיך, האל הקדוש של ישראל, כי הוא העניק לך כבוד".

\p
\v 6 חפשו את ה' כשהוא נמצא, קִראו אליו כשהוא קרוב.
\v 7 עִזבו, רשעים, את דרכיכם הרעות, ועושי רע, את מחשבותיכם, ושובו אל ה'. הוא ירחם עליכם. שובו אל אלוהינו כי הוא מרבה לסלוח.

\p
\v 8 "כי מחשבותיי אינן מחשבותיכם ודרכיי אינן דרכיכם", אמר ה'.
\v 9 "כפי שהשמים גבוהים מהארץ, כך גבוהות דרכיי מדרכיכם ומחשבותיי ממחשבותיכם.
\v 10 כפי שהגשם והשלג יורדים מהשמים ואינם שבים לשם אלא משקים את הארץ וגורמים לה להצמיח נבטים ולתת יבול, כפי שנותנים זרעים לזורע ומזון לאוכל,
\v 11 כך יהיה עם דברִי היוצא מפי: הוא לא ישוב אליי בלי תוצאות, אלא יעשה את רצוני וישיג את המטרה שלִשמה שלחתי אותו.
\v 12 בשמחה תצאו ובשלום תובלו. ההרים והגבעות ישמיעו לפניכם קול שמחה וכל העצים ימחאו כף.
\v 13 במקום הקוץ יצמח ברוש, במקום הסִרפד יצמח הדס, וזה יפרסם את שם ה' ויהיה לאות שיישאר לעולם ולא ייעלם".

\s1 ישועה לעמים

\p
\c 56
\cp נו
\v 1 כך אמר ה': "שִמרו חוק ונהגו בצדק כי בקרוב תבוא ישועתי וצדקתי תתגלה.
\v 2 מאושר האיש שעושה זאת, בן האדם שמתמיד בכך, השומר שבת ואינו מחלל אותה ומקפיד שלא לעשות רע.

\p
\v 3 "הזר שהכיר בה' לא יֹאמר, 'ה' יבדיל אותי מעמו', והמשרת לא יֹאמר, 'אני כמו עץ יבש',
\v 4 כי כך אמר ה', 'למשרתים השומרים את השבתות שלי ובוחרים לעשות את רצוני ומתמידים לקיים את הברית שלי
\v 5 אקים בביתי ובין חומותיי מצבת זיכרון לשמם. הם ייזָכרו לטובה יותר משהורים זוכרים את בניהם ובנותיהם. אתן להם שם שלא ייעלם לעולם,
\v 6 והזרים שמכירים בה', משרתים אותו ואוהבים אותו יהיו רשאים להיות עבדיו. את כל אלה ששומרים שבת ואינם מחללים אותה ומתמידים לקיים את הברית שלי
\v 7 אביא אל ההר הקדוש שלי, ואֲשמח אותם בבית התפילה שלי. קרבנות העולה והזבחים שלהם יהיו רצויים על המזבח שלי כי ביתי ייקָרא בית תפילה לכל העמים'".

\p
\v 8 כך אמר אדוני ה', המקבץ את בני ישראל המפוזרים: "עוד אקבץ אותם בנוסף לאלה שכבר קיבצתי".

\s1 המנהיגים הרעים

\p
\v 9 כל חיות הבר, כל חיות היער, בואו לאכול!

\p
\v 10 כל שומרי העם עיוורים ואינם מבינים, כולם דומים לכלבים אילמים שאינם יכולים לנבוח, ששוכבים וחולמים, שאוהבים לישון.
\v 11 הכלבים הרעבים לעולם אינם שבעים, כאלו הם המנהיגים שאינם מסוגלים להבין. כולם פנו לדרכם, כל אחד ואחד לאהבת הכסף שלו:
\v 12 "בואו! אביא יין ונשתה משקאות עד שנשתכר, כזה יהיה גם יום המחר אבל הרבה יותר גדול".

\p
\c 57
\cp נז
\v 1 הצדיקים מתים ואיש אינו שם לב, אנשי חסד נהרגים ואיש אינו מבין שבגלל הרֶשע נהרגים הצדיקים.
\v 2 הישרים יזכו לשלום, הם ינוחו בקברם.

\s1 בנים פושעים

\p
\v 3 "ואתם, גשו לכאן, בני המכשפה, צאצאי נואפים וזונות.
\v 4 למי אתם לועגים? למי אתם בזים ומוציאים לשון?! על מי אתם פותחים פה?! הלוא אתם בני פשע, צאצאי שקר!
\v 5 אתם בוערים מתאווה בין עצי האלון מתחת לכל עץ רענן, שוחטים ילדים בנחלים ובמערות שבין הסלעים.

\p
\v 6 "חלקךְ באבני הנחל החלקות, הן גורלך. גם להן הקרבתְ קרבן יין, העלית קרבן מִנחה! האם לא אגיב על מעשים כאלה?

\p
\v 7 "על הר גבוה מאוד הכנת לך מקום משכב, גם לשם עלית להקריב זבח.
\v 8 מאחורי הדלת ומסגרת הדלת שמת את האליל שלך, עזבת אותי, עלית על מקום המשכב שלך והרחבת אותו. כָּרַתְ ברית עם אלו שאהבת לשכב אתם, התבוננת בגופם הערום.
\v 9 מָשחת עצמך בשמן לכבוד המלך, התבשמת בבשמים רבים. שלחת את הנציגים שלך למקומות רחוקים וירדת עד שאוֹל.
\v 10 בדרכייך הרבות עייפת ולא התייאשת. התחזקת ולא נחלשת.

\p
\v 11 "ממי חששת ופחדת עד כדי כך שלא היית נאמנה, ואותי לא זכרת, לא חשבת עליי? האם מפני ששתקתי זמן רב אינך פוחדת ממני?
\v 12 אספר על הצדקה המדומה שלך ועל מעשייך שאינם מועילים לך.
\v 13 נראה אם האלילים שאספת יצילו אותך כאשר תזעקי - את כולם תישא הרוח, תפזר נשיפה, אבל מי שבוטח בי יְיַשב את הארץ, יִירש את ההר הקדוש שלי".

\s1 עידוד ונחמה

\p
\v 14 ה' אמר: "ישרו, ישרו, פנו את הדרך! הסירו מכשול מדרך עמי!
\v 15 כי כך אמר הרם והנישא, הקיים לנצח ששמו קדוש, 'אני שוכן במקום רם וקדוש ועם החלשים והצנועים כדי לחזק את רוחם של הצנועים, לחזק את לבם של החלשים.
\v 16 לא לעולם אטען נגד עמי ולא לנצח אכעס, כי לרוחות ולנשמות שבראתי אין כוח לעמוד בפניי.
\v 17 בגלל תאוותו לכסף כעסתי והענשתי אותו, התרחקתי ממנו וכעסתי עליו, והוא מרד בי ועשה כרצונו.
\v 18 ראיתי את התנהגותו אך ארפא ואדריך אותו, אנחם אותו ואת המתאבלים אתו.
\v 19 אברא מילים חדשות: שלום, שלום לרחוק ולקרוב'".

\p
ה' אמר: "ארפא אותו.
\v 20 אבל הרשעים הם כמו ים סוער שאינו יכול לשקוט ומימיו מעלים סחף ובוץ.
\v 21 אין שלום לרשעים!", אמר אלוהיי.

\s1 הצום הרצוי בעיני ה'

\p
\c 58
\cp נח
\v 1 "קְרא בקול גדול, אל תהסס! הרֵם את קולך כמו קול שופר. תאר לבני עמי את הפשע שלהם ולבני משפחת יעקב את חטאיהם.
\v 2 הם פונים אליי יום יום ורוצים להכיר את דרכיי כאילו היו עם שעשה צדק ולא עזב את חוקי אלוהיו. הם שואלים אותי איך לנהוג בצדק, רוצים את קרבת אלוהים,
\v 3 'למה צמנו ולא שמת לב? למה עינִינו את עצמנו ואתה לא התחשבת?'. הרי ביום הצום שלכם אתם נהנים ומעבידים קשה את כל העבדים שלכם.
\v 4 אתם צמים כדי לריב ולהתקוטט ולהכות באכזריות. אינכם צמים ביום הזה כדי להשמיע את קולכם בשמים.
\v 5 האם זה הצום שאני רוצה בו, יום שבו אדם מענה את עצמו, מתכופף כמו צמח שגדל באגמים, לובש בגדי אבל ושם אפר על ראשו? האם אתם קוראים לזה צום שה' רוצה בו?

\p
\v 6 "הלוא זה הצום שאני רוצה בו: פִּתחו את כבלי הרֶשע, התירו את חבלי העוֹל, שחררו את המושפלים ונתקו כל עוֹל.
\v 7 חלק לרעֵב מהמזון שלך, הבא לביתךעניים חסרי בית. כאשר תראה ערום, כסה אותו, אל תתעלם מבן עמך.
\v 8 אז יפרוץ אורך כמו אור השחר והרפואה שלך תבוא במהרה, לפניך ילכו מעשי הצדק שלך וכבוד ה' אחריך.
\v 9 אז תקרא וה' יענה, תזעק והוא יאמר, 'הנה אני!'.

\p
"אם תסיר עוֹל מהמשועבדים לך, תפסיק ללעוג ולדבר דברי רשע,
\v 10 תיתן לרעב מעצמך ותדאג שהמעונה יהיה שָׂבע, אורך יזרח בחושך והאפלה שלך תאיר כמו צהריים,
\v 11 וה' ינחה אותך תמיד, גם בשממה ידאג שתהיה שָׂבע ויחזק את עצמותיך, תהיה כמו גן שופע מים, כמו מעיין שמימיו אינם פוסקים לנבוע,
\v 12 ילדיך יבנו בתים שנחרבו מזמן, תקים מחדש יסודות שנהרסו לפני דורות ויקראו לך בונה חומות פרוצות, משפץ דרכים להתיישבות.

\p
\v 13 "אם תפסיק לחלל את השבת ולעשות את רצונך ביום המוקדש לי, אם השבת תהיה בעיניך לתענוג, יום המוקדש לה', אם תכבד אותו ולא תעסוק בענייניך, בעשיית רצונך ובדיבורים חסרי ערך,
\v 14 תיהנה מה' ואברך אותך מאוד, אאכיל אותך מיבול נחלת יעקב אביך", כך אמר ה'.

\s1 תוכחה, וידוי וגאולה

\p
\c 59
\cp נט
\v 1 אלוהים אינו חלש וחסר יכולת להושיע. הוא אינו חירש שאינו יכול לשמוע.
\v 2 החטאים שלכם הפרידו ביניכם לבין אלוהיכם, ובגלל החטאים שלכם הוא מתעלם מכם ואינו שומע.

\p
\v 3 כפות ידיכם מלוכלכות בדם ואצבעותיכם ברֶשע! השפתיים שלכם מדברות שקר, הלשון שלכם מביעה רֶשע!
\v 4 איש אינו דורש שיֵיעשה צדק, איש אינו נשפט ביושר! הם בוטחים בדברים שאינם אמת ובשקרים, מלאים מחשבות רעות ומולידים מעשי רֶשע,
\v 5 מטילים ביצים של נחש ארסי ואורגים קוּרי עכביש - מי שיאכל מהביצים שלהם ימות, ואם תבקע הביצה יֵצא נחש ארסי עוד יותר.

\p
\v 6 כמו שהקוּרים שלהם לא ישמשו לבגד, כך הם לא יוכלו להתכסות במעשיהם. מעשיהם מרושעים וכפות ידיהם מלאות אלימות,
\v 7 הם רצים לעשות רע, הם ממהרים לרצוח חפים מפשע, מחשבותיהם רעות, כל מה שהם עושים הוא שוד והרס.
\v 8 הם אינם מכירים את דרך השלום ובדרכיהם אין צדק, הנתיבים שלהם עקומים, אין שלום לכל מי שצועד בהם.

\p
\v 9 לכן רָחק מאתנו הצדק, הצדקה אינה מגיעה אלינו. אנחנו מצפים לאור ויש רק חושך, מצפים לאור חזק ומהלכים באפֵלה.
\v 10 אנחנו מגששים כמו עיוורים לאורך הקיר, כמו מי שאין לו עיניים. אנחנו נופלים בצהריים כאילו שהיה לילה, בין החזקים אנחנו כמו מתים.
\v 11 כולנו נאנחים כמו דובים, הומים כמו יונים, מצפים לצדק ואין צדק, מצפים לישועה אבל היא רחוקה מאתנו,
\v 12 כי אתה רואה שהפשעים שלנו רבים, החטאים שלנו מעידים נגדנו.

\p
אנחנו מכירים את הפשעים שלנו ויודעים על חטאינו:
\v 13 מרדנו בה' והתכחשנו לו, התרחקנו מאלוהינו. דיברנו על דרכים לנצל אחרים ולרמות, חשבנו ואמרנו דברי שקר.
\v 14 לכן נדחק הצדק לאחור, הצדקה עומדת מרחוק, אין לאמת מעמד בכיכר העיר והיושר אינו יכול להיכנס,
\v 15 האמת חסרה ומי שמתרחק מרע נרדף.

\p
ה' ראה שאין צדק והדבר היה רע בעיניו.
\v 16 ה' ראה שאין איש, נדהם שאין מי שיתחנן בעד העם, לכן פעל בכוחו לישועתו, אהבת הצדק שלו תמכה בו.
\v 17 הוא לבש צדקה כמו שריון וכובע ישועה לראשו, הוא לבש בגדי נקמה, נעטף בזעם כמו במעיל.
\v 18 ה' יגמול כראוי וישלם כראוי, ה' ישפוך את זעמו על שונאיו וינקום באויביו, ה' ישלם לתושבי ארצות רחוקות כראוי.
\v 19 ממערב יכבדו את שם ה' וממזרח את כבודו. כאשר יבוא האויב כמו נהר, רוח ה' תבריח אותו.

\p
\v 20 "ולציון, לחוזרים בתשובה ממשפחת יעקב, יבוא גואֵל", אמר ה'.
\v 21 "אשר לי, זאת הברית שלי אִתם", אמר ה', "הרוח שלי שעליך והדברים ששמתי בפיך לא יעזבו את פיך ואת פי צאצאיך, ואת פי צאצאי צאצאיך מעתה ועד עולם", אמר ה'.

\s1 עתיד זוהר לציון

\p
\c 60
\cp ס
\v 1 "קומי, האירי, כי אורך בא וכבוד ה' זורח עלייך!
\v 2 הנה החושך מכסה את הארץ וערפל מכסה עמים, אבל עלייך יזרח ה', וכבודו יֵיראה בך.
\v 3 עמים ילכו לאורך, מלכים ילכו לאורך הזוהר.

\p
\v 4 "הביטי סביב וראי, כולם יֵיאספו ויבואו אלייך, בנייך יבואו מרחוק, את בנותייך יישאו על מותֶן.
\v 5 אז תראי ותזְהרי, לבך יתרגש ויתרחב כי רכוש רב יגיע אלייך דרך הים, אוצרות העמים יבואו אלייך.
\v 6 המון גמלים יכסו את ארצך, גמלים צעירים ממִדיָין ומעֵיפָה, כולם יבואו משְׁבָא, יישאו זהב ולבונה, יספרו על תהילות ה'.

\p
\v 7 "כל צאן קֵדָר ייאסף אלייך, האֵילים מנְבָיוֹת ישמשו אותך, יתקבלו ברצון על המזבח שלי, ואפאר את ביתי המפואר.
\v 8 מי אלה העפות כמו עננים, כמו יונים אל השובך שלהן?
\v 9 תושבי ארצות רחוקות יבטחו בי, ובראשם מַלחי האניות שנועדו להפלגות ארוכות. הם יביאו את בנייך מרחוק עם הכסף והזהב שלהם. הכסף והזהב ישמשו לכבודי, ה' אלוהייך, האל הקדוש של ישראל, כי הענקתי לך כבוד.

\p
\v 10 "בני הזרים יבנו את חומותייך והמלכים שלהם ישרתו אותך, כי הענשתי אותך בכעסי, אבל ארחם עלייך באהבתי.
\v 11 שערייך יהיו פתוחים תמיד. לא ייסָגרו ביום או בלילה כדי שיביאו אלייך את אוצרות העמים ויובילו אלייך את מלכיהם.
\v 12 העם והממלכה שלא ישרתו אותך יֹאבדו, והעמים האלה יושמדו לגמרי.

\p
\v 13 "עושר הלבנון יבוא אלייך - עצי ברוש, תִדהָר וגם תְאַשׁוּר - כדי לפאר את המקדש שלי, את המקום שרגליי דורכות בו אכבד.
\v 14 בניהם של אלה שעינו אותך יבואו אלייך כפופים, כל הבזים לך ישתחוו לכפות רגלייך ויקראו לך, 'עיר ה', ציון השייכת לאל הקדוש של ישראל'.
\v 15 במקום שתהיי עזובה ושנואה, שאיש אינו עובר בך, אהפוך אותך לגאוות עולם, לשמחת כל הדורות.
\v 16 תינקי מחלב העמים, משדיים של מלכים, ותדעי שאני ה' המושיע והגואל שלך, האל החזק של יעקב.

\p
\v 17 "במקום נחושת אביא זהב ובמקום ברזל אביא כסף, במקום עצים אביא נחושת ובמקום אבנים אביא ברזל. אגרום לכך שיהיה בך שלטון של שלום וצדק.
\v 18 לא תהיה עוד אלימות בארצך, שוד והרס לא יהיו בגבולך, לחומותייך תקראי ישועה, ולשערייך תהילה.
\v 19 השמש לא תאיר לך עוד ביום ואורו הזוהר של הירח לא יאיר לך, ה' יאיר לך לעולם וה' יהיה אורך.
\v 20 כי השמש שלך לא תשקע עוד והירח לא ייעלם, כי ה' יאיר לך לעולם וימי האבל שלך יסתיימו.
\v 21 כל בני עמך יהיו צדיקים והם יִירשו את הארץ לעולם, כי הם ענף רך שנטעתי, מעשה ידיי כדי שאתפאר בו.
\v 22 הקטן יהיה למשפחה והצעיר יהיה לעם גדול. אני ה' אעשה זאת במהרה, כשיגיע הזמן".

\s1 רוח ה' עליי

\p
\c 61
\cp סא
\v 1 רוח אדוני ה' עליי כי הוא משח אותי להשמיע לעניים בשורה טובה, שלח אותי לחבוש את לב השבורים, להכריז על שִחרור לשבויים וחופש לאסורים,
\v 2 להכריז על שנת חסד מאת ה' ועל יום נקמה של אלוהינו, לנחם את כל האבלים,
\v 3 לתת לאבלים בציון שמחה במקום צער, חג במקום אבל, אושר במקום ייאוש, והם ייקָראו עצי האֵלָה של הצדק, העצים שנטע ה' ובהם הוא מתפאר.

\p
\v 4 הם יבנו בתים שנחרבו מזמן, ישקמו את השממה מימי קדם, יבנו מחדש ערים הרוסות שעמדו שוממות במשך דורות.
\v 5 זרים ישרתו וירעו את הצאן שלכם, בני עמים אחרים יעבדו את השדות ואת הכרמים שלכם
\v 6 ואתם תיקָראו כוהני ה', יֵאמר עליכם: "משרתי אלוהינו". תתפרנסו מאוצרות העמים ותתגאו בעושרם.

\p
\v 7 "במקום בושה תקבלו מנה כפולה, במקום השפלה תשמחו בחלקכם. תזכו בארצכם למנה כפולה ושמחתכם תהיה לעולם.
\v 8 כי אני, ה', אוהב צדק, שונא לקיחה בכוח ורֶשע. אגמול להם על מעשיהם בנאמנות ואכרות אתם ברית עולם.
\v 9 בניהם יהיו מפורסמים בין העמים וצאצאיהם בין הלאומים, כל מי שיראה אותם יכיר שהם הצאצאים שה' בירך".

\p
\v 10 אני שמח בה', מאושר באלוהיי כי הוא הלביש אותי בגדי ישועה, במעיל צדק עטף אותי. הייתי כמו חתן שחובש כובע מפואר, כמו כלה המתקשטת בתכשיטיה.
\v 11 כמו שהארץ מצמיחה את הצמחייה שלה, כמו שגינה מצמיחה את מה שנזרע בה, כך יצמיח אדוני ה' צדק והלל לעיני כל העמים.

\s1 עתיד ירושלים

\p
\c 62
\cp סב
\v 1 למען ציון לא אשתוק ולמען ירושלים לא אשקוט עד שיתגלה הצדק שלה כמו אור זוהר והישועה שלה כמו לפיד בוער.
\v 2 העמים יראו את הישועה שלך וכל המלכים את כבודך. הם יקראו לך בשם חדש שיקבע ה'
\v 3 ותהיי כמו כתר מפואר ביד ה', כמו כיסוי ראש מלכותי ביד אלוהייך.

\p
\v 4 לא יקראו לך עוד עזובה, ולארצך לא יקראו עוד שממה. יקראו לך חֶפְצִי-בָה, ולארצך בְּעוּלָה כי ה' חפץ בך וארצך רצויה.
\v 5 כמו שבחור רוצה בחורה, כך ירצו בך בנייך. כמו שחתן שמח בכלה ישמח בך אלוהייך.

\p
\v 6 "על חומותייך, ירושלים, הצבתי שומרים, הם לא ינוחו אף פעם, לא ביום ולא בלילה. אתם, הקוראים לה', אל תשקטו
\v 7 ואל תניחו לו לשקוט, עד שיבסס את ירושלים, עד שיהללו אותה בארץ!
\v 8 ה' נשבע בכוחו וביכולתו הרבה, 'לא ארשה עוד לאויבייך לאכול את התבואה שלך, ולא אתן לבני עמים זרים לשתות את היין שיִיצרת במאמצים רבים.
\v 9 האוספים את התבואה יאכלו ממנה ויהללו את ה', האוספים את היין ישתו אותו בחצרות מקדשי'".

\p
\v 10 עִברו, עִברו בשערים! פַּנו דרך לעם! ישרו את הדרך! פַּנו אותה מאבנים, הניפו דגל על העמים.
\v 11 ה' הכריז עד לקצה הארץ: "אִמרו לציון, 'המושיע שלך בא, השכר שלו אִתו וגמול מעשיו לפניו'".

\p
\v 12 הם ייקָראו העם הקדוש, העם שגאל ה', ולךְ יקראו רצויה, עיר לא עזובה.

\s1 יום נקמה

\p
\c 63
\cp סג
\v 1 מי זה בא מאֱדום, בבגדים אדומים מבָּצְרָה?

\p
מי זה שלבושו מהודר והוא נע בכוחו הרב?

\p
"זה אני המקיים את הבטחותיי וכוחי רב להושיע".

\p
\v 2 מדוע לבושך מוכתם באָדום ובגדיך דומים לבגדי דוֹרֵך ענבים בַּגַת?

\p
\v 3 "בגת דרכתי לבדי ומהעמים לא היה אתי איש. דרכתי עליהם בכעסי, רמסתי אותם בזעמי והדם שלהם ניתז על בגדיי, ואת כל בגדיי לכלכתי.
\v 4 החלטתי על יום נקמה, שנת הגאולה שלי באה.
\v 5 הבטתי ולא היה מי שיעזור, השתוממתי שלא היה מי שיתמוך, לכן הושעתי בכוחי וזעמי תמך בי.
\v 6 רמסתי עמים בכעסי, גרמתי להם להשתכר בזעמי ואת דמם שפכתי לארץ".

\s1 חסדי ה' לעמו

\p
\v 7 את חסדי ה' אזכיר ואת תהילותיו, את כל מה שעשה למעננו ה', את טובו הרב לבני ישראל, את מה שעשה למענם ברחמיו ובחסדיו הרבים.
\v 8 הוא אמר: "הרי הם עמי, בנים שלא יבגדו", והיה למושיע שלהם.
\v 9 בכל הצרות שלהם סבל אִתם והמלאך העומד תמיד לפניו הושיע אותם. באהבתו וברחמיו גאל אותם, לקח אותם ונשא אותם מאז העָבר הרחוק.
\v 10 אבל הם מרדו והעציבו את רוח קודשו, לכן הפך לאויב שלהם. הוא נלחם בהם.

\p
\v 11 עמו זכר את העבר הרחוק, את ימי משה: "איפה מי שהעלה אותם מהים עם רועי הצאן שלו? איפה מי ששם בהם את רוח קודשו,
\v 12 שתמך במשה בכוחו הנפלא, שחצה לפניהם את המים כדי לפרסם את שמו לעולם?!
\v 13 איפה מי שהוליך אותם על קרקעית הים כמו סוס שהולך במישור והם לא נפלו?!
\v 14 כמו בהמה היורדת אל הבקעה הובילה אותם רוח ה' אל המנוחה, כך הובלת את עמך ופיארת את שמך.
\v 15 הבט משמים ומהמשכן הקדוש והמפואר שלך ורְאה. איפה אהבתך העזה ומעשיך הגדולים? התאפקת, לא ביטאת את רגשותיך ורחמיך כלפינו.

\p
\v 16 "הרי אתה אבינו! אברהם אינו מכיר אותנו וישראל אינו עוזר לנו אבל אתה, ה' אבינו, גואלנו מאז ומתמיד. זה שמך.
\v 17 למה אתה גורם לנו לסטות מדרכיך? למה אתה מקשה את לבנו ומונע מאתנו לכבד אותך? שוב אלינו למען עבדיך, למען השבטים השייכים לך!
\v 18 לזמן קצר כבשו אויבינו את העם שמוקדש לך, רמסו את מקדשך.
\v 19 עכשיו אנחנו כמו עם שמעולם לא משלת בו, כמו עם שאינו שייך לך. הלוואי שתקרע את השמים ותרד! אז ירעדו ההרים מפניך 
\c 64
\cp סד
\v 1 כמו שאש שורפת ענפים יבשים ומרתיחה מים עד שהם מעלים בועות. כך תַראה לאויביך את גדולתך. עמים ירעדו מפניך
\v 2 כאשר תעשה מעשים נוראים שלא ציפינו להם. אם תרד, ירעדו הרים מפניך.

\p
\v 3 "איש מעולם לא שמע ולא האזין, עין אדם מעולם לא ראתה אלוהים מלבדך, אתה הפועל למען מי שמאמין בו.
\v 4 אתה מברך את השמחים לעשות צדק והזוכרים את דרכיך. אתה כועס כי חטאנו, סטינו בהתמדה מדרכיך - האם ניוושע?
\v 5 כולנו נעשינו טמאים וכל מעשי הצדק שלנו דומים לבגד מזוהם. כולנו נבלנו כמו עלה והחטאים שלנו העיפו אותנו כמו רוח.

\p
\v 6 "אין מי שזועק אליך, מתאמץ להיות נאמן לך, כי התרחקת מאתנו ומסרת אותנו ביד חטאנו.

\p
\v 7 אבל אתה, ה', אבינו! אנחנו החומר ואתה היוצר שלנו, כולנו מעשי ידיך.
\v 8 אל תכעס מאוד ה', אל תזכור לנצח את חטאנו. הבט בנו, אנחנו כולנו עמך.
\v 9 ערי הקודש שלך היו למדבר, ציון הפכה למדבר וירושלים לשממה!
\v 10 הבית הקדוש שלנו, שהתפארנו בו ואשר בו היללו אותך אבותינו, נשרף באש, כל המקומות היקרים לנו נחרבו!
\v 11 האם אחרי כל אלה תתאפק, ה'? האם תמשיך לשקוט ולְענות אותנו מאוד?"

\s1 עונשם של מורדים

\p
\c 65
\cp סה
\v 1 "נעניתי לאלה שלא פנו אליי, נמצאתי על ידי אלה שלא חיפשו אותי. אמרתי לעם שלא קרא בשמי, 'הנה אני! הנה אני!'.
\v 2 פניתי כל היום לבני עם מורד, ההולכים בדרך לא טובה, אחרי מחשבותיהם,
\v 3 המכעיסים אותי תמיד, מקריבים זבחים בגנים, שורפים קרבנות על לבֵנים,
\v 4 היושבים בקברים וישנים במקומות נסתרים, האוכלים בשר חזיר ובכלים שלהם יש מאכלים טמאים,
\v 5 האומרים, 'התרחק, אל תתקרב אליי כי אני קדוש ממך!'. אלה מעוררים את כעסי הבוער כמו אש כל היום.

\p
\v 6 "כל זה כתוב לפניי, לא אשקוט אלא אשלם, אשלם את השכר שמגיע לכם
\v 7 על חטאיכם וגם על חטאי אבותיכם", אמר ה'. "הם שרפו קרבנות על ההרים ובזו לי על הגבעות. אגמול להם בהתאם למעשיהם בעבר".

\p
\v 8 כך אמר ה': "כפי שאומרים על אשכול שנותרו בו פֵּרות טובים, 'אל תשמיד אותו כי יש בו תועלת', כך אעשה למען עבדיי ולא אשמיד את כולם.
\v 9 אוציא מיעקב צאצאים ומיהודה אוציא יורשים להרים שלי, והנבחרים שלי יִירשו אותה ועבדיי ישכנו בה.
\v 10 למען עמי שפנה אליי יהיה השרון למִרעה צאן, ועמק עָכוֹר למקום מנוחה לבָּקָר.
\v 11 אבל אתכם, העוזבים את ה', השוכחים את ההר הקדוש שלי, העורכים שולחן לכבוד האליל גד ומוזגים יין לכבוד האליל מְני,
\v 12 הועדתי למות במלחמה. כולכם תישָחטו כי קראתי ולא עניתם, דיברתי ולא שמעתם ועשיתם את הרע בעיניי, בחרתם במה שאיני אוהב".

\p
\v 13 לכן כך אמר אדוני ה': "עבדיי יאכלו ואתם תהיו רעבים, עבדיי ישתו ואתם תהיו צמאים, עבדיי ישמחו ואתם תהיו מאוכזבים,
\v 14 עבדיי ישמיעו קול מרוב שמחה בלב ואתם תצעקו מרוב כאב בלב, ברוח שבורה תייללו.
\v 15 הנבחרים שלי יזכירו את שמכם כקללה. אדוני ה' ימית אתכם, ולעבדיו יינתן שם אחר".

\s1 שמים חדשים וארץ חדשה

\p
\v 16 "מי שירצה לברך מישהו בארץ, יברך בשם אלוהים הנאמן, ומי שירצה להישבע למישהו בארץ, יישָבע בשם אלוהים הנאמן, כי צרות העבר יישָכחו, ייעלמו מעיניי.
\v 17 כי אני עומד לברוא שמים חדשים וארץ חדשה, והעבר לא ייזָכר ולא יוזכר.
\v 18 במקום זאת תשמחו ותהיו מאושרים לנצח במה שאני בורא, כי אני עומד למלא את ירושלים שמחה ואת עַמה אושר.

\p
\v 19 "אהיה מאושר בירושלים ואשמח בעמי. לא יישָמע בה עוד קול בכי וקול זעקה.
\v 20 לא יהיה שם תינוק שחי רק כמה ימים וזקן שלא חי חיים ארוכים, אלא מי שימות בן מאה יחשב לצעיר, והחוטא יקולל וימות בן מאה.
\v 21 הם יבנו בתים ויגורו בהם, יטעו כרמים ויאכלו את פֵּרותיהם.
\v 22 הם לא יבנו בתים שאחרים יגורו בהם, לא יטעו כרמים שאחרים יאכלו את פרותיהם. חיי עמי יהיו ארוכים כמו חיי עץ, מעשי ידיהם של הנבחרים שלי יִתבלו לפניהם.
\v 23 הם לא יטרחו לשווא ולא יֵלדו ילדים שימותו פתאום, כי הם הבנים המבורכים של ה', וגם צאצאיהם.
\v 24 לפני שיקְראו, אענה. לפני שידברו, אשמע.
\v 25 זאב וטלה ירעו יחד, אריה יאכל קש כמו בָּקר, ונחש יאכל עפר. הם לא יעשו רע ולא יזיקו לאיש ברחבי ההר הקדוש שלי", אמר ה'.

\s1 משפט ותקווה

\p
\c 66
\cp סו
\v 1 כך אמר ה': "השמים הם כיסאי והארץ היא הדום לרגליי - איזה בית אתם יכולים לבנות לי ואיפה המקום שאגור בו?
\v 2 את כל אלה ידי עשתה וכך נהיו", אמר ה'. "לאלה אשים לב: לענווים, לצנועים ולמי שמכבד את דברי.
\v 3 השוחט שור שוחט איש, המקריב שה הורג כלב על ידי מכה בעורף, המביא מִנחה מביא דם חזיר, המעלה לבונה מברך אליל! הם בחרו בדרך החיים שלהם - הם אוהבים את האלילים המתועבים שלהם,
\v 4 ואני אבחר להתעלל בהם ואביא עליהם את מה שפחדו מפניו כי קראתי ולא היה מי שיענה, דיברתי והם לא שמעו אלא עשו את הרע בעיניי ובחרו במה שאיני אוהב.

\p
\v 5 "שִמעו את דבר ה', אתם המכבדים את דברו, 'בני עמכם, השונאים אתכם ומחרימים אתכם כי אתם נאמנים לי, אומרים: "שה' יפאר את עצמו - נראה אז אם תשמחו". הם יתביישו בדבריהם'".

\p
\v 6 "קול רעש עולה מהעיר, קול עולה מההיכל, זהו קולו של ה' המשלם גמול לאויביו!

\p
\v 7 "לפני שהיא תחוש צירי לידה היא תלד, לפני שתרגיש יסורי לידה היא תלד בן זכר.
\v 8 מי שמע דבר כזה? מי ראה דברים כאלה? האם ייוולד עָם ביום אחד? האם יֵצא עָם לעולם ברגע אחד? ציון גם חשה צירי לידה וגם ילדה את בניה.
\v 9 האם אביא עוּבר לרגע הלידה ולא איילד אותו?", אמר ה'. "האם איילד ואעצור את הלידה?", אמר אלוהייך.
\v 10 "שִמחו עם ירושלים והֱיו מאושרים בה, כל אוהביה. שִמחו בשמחתה, כל המתאבלים עליה,
\v 11 כדי שתינקו ותשְׂבעו משדיה המנחמים, כדי שתינקו מהפטמות השופעות שלה,
\v 12 כי כך אמר ה', 'אעניק לה שלום שופע כמו נהר, את עושרם של העמים אזרים אליה כמו נחל שוטף, ואתם תשתו ממנו. יישאו אתכם על מותֶן ועל ברכיים תשחקו.

\p
\v 13 "'כמו שאם מנחמת את בנה אנחם אני אתכם. תתנחמו בירושלים,
\v 14 תראו ותשמחו ועצמותיכם יפרחו כמו דשא כי יתגלו מעשי ה' בעד עבדיו וזעמו על אויביו.
\v 15 ה' יבוא באש והמרכבות שלו יבואו כמו סופה כדי לנקום בזעמו ולהשמיע את גערתו בלהבות אש.
\v 16 כי ה' יבוא למשפט באש, בחרבו ישפוט כל חי ורבים יֵהרגו בידי ה'.
\v 17 המקַדשים והמטהרים את עצמם בגנים, בעקבות זה שעומד ביניהם, כל האוכלים בשר חזיר, יצורים טמאים ועכברים, יושמדו'", אמר ה'.

\p
\v 18 "אני רואה את מעשיהם ומחשבותיהם. בבוא העת אאסוף את כל העמים ודוברי השפות השונות, והם יבואו ויראו את כבודי.
\v 19 אעשה בהם אות ואשלח מהם פליטים אל העמים - לתַרְשִׁישׁ, לפוּל וללוּד, למיטיבים לירות בקשת, לתוּבַל, ליָוָון ולארצות רחוקות שלא שמעו עליי ולא ראו את כבודי - הם יספרו על כבודי בין העמים,
\v 20 הם יביאו אל ההר הקדוש שלי שבירושלים את כל בני עמכם מכל העמים כמִנחה לה', על סוסים ומרכבות, בעגלות מכוסות, על פרדות וגמלים", אמר ה'. "הם יביאו אותם כמו שבני ישראל מביאים את המִנחה בכלי טהור לבית ה'.
\v 21 גם מהעמים אֲמנה כוהנים ולויים", אמר ה'.

\p
\v 22 "הצאצאים שלכם יהיו תמיד לפניי", אמר ה', "כפי שיהיו השמים והארץ החדשים".

\p
\v 23 "בכל ראש חודש ובכל שבת יבוא כל חי להשתחוות לפניי", אמר ה'.
\v 24 "הם יֵצאו ויראו את הגופות של האנשים שמרדו בי. לעולם יאכלו תולעים את הגופות שלהם ואש תשרוף אותן והם יעוררו גועל בכל חי".
