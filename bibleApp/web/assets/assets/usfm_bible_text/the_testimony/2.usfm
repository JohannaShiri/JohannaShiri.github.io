\id EXO העדות
\usfm 3.0
\ide UTF-8
\h שמות
\mt שמות

\s1 עבדים במצריים

\p
\c 1
\cp א
\v 1 אלה שמות בני ישראל שבאו למצריים עם יעקב, כל אחד ובני משפחתו:
\v 2 ראובן, שמעון, לוי ויהודה,
\v 3 יששכר, זבולון ובנימין,
\v 4 דן ונפתלי, גד ואשר -
\v 5 שבעים צאצאי יעקב. יוסף כבר היה במצריים.

\p
\v 6 יוסף, כל קרובי משפחתו וכל בני הדור ההוא מתו.
\v 7 בני ישראל הולידו בנים ובנות והתרבו והתחזקו מאוד מאוד. מספרם גדל כל כך עד שכל מצריים הייתה מלאה בהם.
\v 8 בינתיים קם במצריים מלך חדש שלא ידע על יוסף.
\v 9 המלך אמר לעמו: "אתם רואים שעם ישראל גדול וחזק מאתנו.
\v 10 בואו ננהג בחכמה שמא יגדל עוד יותר, וכשתפרוץ מלחמה יצטרף לאויבינו, יילחם בנו ויעזוב את הארץ".

\p
\v 11 המצרים מינו אנשים שתפקידם היה להעביד את בני ישראל בעבודה קשה כדי להחליש אותם. בני ישראל בנו את פִּיתוֹם ואת רַעְמְסֵס, שתי ערים שנבנו בהן מחסנים גדולים לפרעה.
\v 12 העם גדל יותר ויותר ככל שהמצרים גרמו לו סבל. המצרים שנאו את בני ישראל,
\v 13 לכן העבידו אותם בפרך.
\v 14 הם מיררו את חייהם בעבודה קשה - בהכנת לבנים מחוֹמֶר, בבניין ובכל מיני עבודות בשדה. בכל העבודות העבידו המצרים את בני ישראל בפרך.

\p
\v 15 מלך מצריים אמר לשִׁפְרָה ולפוּעָה, המיילדות העבריות:
\v 16 "כאשר תיילדו את הנשים העבריות, בִּדקו בזמן הלידה. אם הנולד הוא בן, המיתו אותו, ואם זו בת, הַשאירו אותה בחיים".
\v 17 אבל המיילדות כיבדו את אלוהים ולא עשו מה שאמר להן מלך מצריים, הן השאירו את כל הילדים בחיים.

\p
\v 18 מלך מצריים קרא למיילדות ואמר: "מדוע עשיתן זאת? למה השארתן את הילדים בחיים?!".

\p
\v 19 "הנשים העבריות אינן כמו המצריות", השיבו המיילדות. "הן מהירות ויולדות עוד לפני שהמיילדת מגיעה אליהן".

\p
\v 20 אלוהים היטיב עם המיילדות, והעם גדל והתחזק מאוד.
\v 21 כיוון שהמיילדות כיבדו את אלוהים, הוא נתן להן משפחות משלהן.
\v 22 פרעה ציווה על כל עמו: "כל בן שייוולד - השליכו אותו לנהר, וכל בת - הַשאירו בחיים!".

\p

\s1 משה בתיבה

\p
\c 2
\cp ב
\v 1 איש משבט לוי נשא אישה מהשבט שלו.
\v 2 האישה הרתה וילדה בן. היא ראתה שהתינוק יפה ובריא, לכן הסתירה אותו במשך שלושה חודשים.
\v 3 כשלא יכלה להסתיר אותו עוד, לקחה תיבה עשויה מגוֹמֶא ומרחה אותה בזפת. אחר כך שמה בתיבה את הילד והניחה אותה בין קני הסוּף שעל שפת הנהר.
\v 4 אחותו של התינוק עמדה מרחוק כדי לראות מה יקרה לו.

\p
\v 5 בת פרעה ירדה לרחוץ בנהר. כשהלכה עם המשרתות שלה על שפת הנהר ראתה לפתע בין קני הסוף את התיבה. היא שלחה את אחת מהן, והמשרתת הביאה את התיבה.
\v 6 כשפתחה בת פרעה את התיבה, ראתה תינוק בוכה. היא ריחמה עליו ואמרה: "זהו אחד מילדי העברים".

\p
\v 7 אחותו של התינוק פנתה לבת פרעה: "האם את רוצה שאלך להביא לך מינקת עברייה שתיניק למענך את הילד?".

\p
\v 8 "לכי", השיבה בת פרעה, והנערה קראה לאמו של הילד.

\p
\v 9 "קחי את הילד לביתך. הניקי אותו למעני ואשלם לך בתמורה", אמרה בת פרעה.

\p
האישה לקחה את הילד והניקה אותו.
\v 10 כשהפסיק לינוק, החזירה אותו האם לבת פרעה שהתייחסה אליו מאז כאילו היה בנה. היא קראה לו מֹשֶׁה כי אמרה: "משיתי [הוצאתי] אותו מהמים".

\s1 משה בורח למדיין

\p
\v 11 לאחר שהתבגר יצא משה באחד הימים לבקר את בני עמו וראה עד כמה הם סובלים. הוא ראה מצרי מכה עברי, בן עמו.
\v 12 משה הסתכל סביב, וכשנוכח שאין איש, הרג את המצרי וקבר אותו בחול.
\v 13 למחרת יצא שוב וראה שני עברים רבים.

\p
"למה אתה מכה את חברך?", שאל משה את האיש הרע.

\p
\v 14 "מי מינה אותך לשופט ולמושל עלינו?", שאל האיש. "האם אתה מתכוון להרוג אותי כפי שהרגת את המצרי?!".

\p
משה נבהל. "המעשה שעשיתי נודע", חשב.

\p
\v 15 \vp 15-16\vp* פרעה שמע על המקרה ורצה להרוג את משה אך משה ברח מפניו למדיין. לכוהן מדיין היו שבע בנות. יום אחד ישב משה ליד הבאר ובאותו יום באו הבנות לבאר, שאבו מים ומילאו את התעלות כדי להשקות את צאן אביהן.
\v 17 הרועים ניסו לגרש אותן, אבל משה הציל אותן והשקה את הצאן שלהן.
\v 18 כשחזרו הבנות אל רְעוּאֵל אביהן הוא שאל אותן: "מדוע חזרתן כל כך מהר היום?".

\p
\v 19 "איש מצרי הציל אותנו מהרועים. הוא גם שאב למעננו מים והשקה את הצאן", השיבו הבנות.

\p
\v 20 "איפה הוא?", שאל האב. "למה עזבתן אותו? הַזמינו אותו לאכול אתנו!".

\p
\v 21 משה הסכים לגור אצל האיש, והאיש נתן לו לאישה את בתו צִיפּוֹרָה.
\v 22 ציפורה ילדה בן ומשה קרא לו גֵרְשׁוֹם כי אמר: "גֵר [זר] אני בארץ זרה".

\p
\v 23 חלפו ימים רבים ומלך מצריים מת. בני ישראל נאנחו מהעבודה הקשה וזעקו. זעקתם הגיעה לאלוהים.
\v 24 הוא שמע את אנחת הכאב שלהם וזכר את הברית שכָּרת עם אברהם, עם יצחק ועם יעקב.
\v 25 אלוהים ראה את בני ישראל ושם לב לסִבלם.

\s1 השיח הבוער

\p
\c 3
\cp ג
\v 1 משה רעה את צאן יִתְרוֹ אבי אשתו, כוהן מדיין. באחד הימים הוביל משה את הצאן למדבר והגיע להר האלוהים בחוֹרֵב.
\v 2 לפתע נראה אליו מלאך ה' בלהבת אש מתוך שיח. משה ראה שהשיח בוער באש אבל אינו נשרף,
\v 3 וחשב: "אגש לראות את המראה המוזר הזה. למה השיח אינו נשרף?".
\v 4 ה' ראה שמשה ניגש לראות וקרא אליו מתוך השיח: "משה! משה!".

\p
"כן", השיב משה.

\p
\v 5 "אל תתקרב לכאן! חלוֹץ את נעליך מעל רגליך כי המקום שאתה עומד עליו קדוש.
\v 6 אני אלוהי אבותיך - אלוהי אברהם, אלוהי יצחק ואלוהי יעקב".

\p
משה הסתיר את פניו כי פחד להביט באלוהים.

\p
\v 7 "ראיתי את סבל עמי במצריים", אמר ה'. "שמעתי את זעקת העם בגלל המפקחים שמכריחים אותו לעבוד בפרך, ואני יודע כמה הוא סובל,
\v 8 לכן אבוא להציל את העם מהמצרים ולהעלות אותו ממצריים לארץ טובה ורחבה, לארץ שופעת חלב ודבש, אל המקום שחיים בו כעת הכנענים והחיתים, האֱמורים והפריזים, החיווים והיבוסים.
\v 9 זעקת בני ישראל הגיעה אליי וגם ראיתי שהמצרים מקשים עליהם.
\v 10 לך עכשיו בשליחותי לפרעה והוצא את עמי - את בני ישראל - ממצריים".

\p
\v 11 משה השיב: "מי אני שאלך לפרעה ואוציא את בני ישראל ממצריים?".

\p
\v 12 "אני בעצמי אהיה אתך. זהו האות שבאמת שלחתי אותך: כאשר תוציא את העם ממצריים, תעבדו אותי על ההר הזה", אמר אלוהים.

\p
\v 13 משה אמר לאלוהים: "אם אבוא אל בני ישראל ואומַר להם, 'אלוהי אבותיכם שלח אותי אליכם', והם ישאלו מה שמו, מה אומַר להם?".

\p
\v 14 "אהיה אשר אהיה", אמר אלוהים למשה. "אמור לבני ישראל: 'אהיה שלח אותי אליכם' ".

\p
\v 15 עוד אמר אלוהים למשה: "אמור לבני ישראל, 'ה' אלוהי אבותיכם, אלוהי אברהם, אלוהי יצחק ואלוהי יעקב, שלח אותי אליכם'. זה שמי לעולם ובשם זה תזכרו אותי מדור לדור במשך כל הדורות.
\v 16 לך, אסוף את זקני העם ואמור להם, 'ה' אלוהי אבותיכם, אלוהי אברהם, יצחק ויעקב, נראה אליי ואמר: "אכן, שמתי לב אליכם וראיתי את מה שנעשה לכם במצריים.
\v 17 החלטתי להוציא אתכם מסבלכם במצריים ולהעלות אֵתכם לארץ הכנענים והחיתים, האמורים והפריזים, החיווים והיבוסים - לארץ שופעת חלב ודבש" '.
\v 18 לאחר שזקני העם ישמעו בקולך, לך אִתם למלך מצריים וכך תאמרו לו, 'ה' אלוהי העברים נִגלה אלינו. אנחנו מבקשים לצאת למסע של שלושה ימים במדבר כדי להקריב קרבנות לה' אלוהינו'.
\v 19 אני יודע שמלך מצריים לא ייתן לכם ללכת אפילו אם תנסו לצאת בכוח.
\v 20 לכן אושיט את ידי ואכה את המצרים בכל האותות שאעשה בהם. אחר כך ישחרר אתכם פרעה.
\v 21 אגרום לכך שהעם הזה ימצא חן בעיני המצרים, וכשתלכו משם, לא תלכו בידיים ריקות.
\v 22 אישה תבקש מִשכֵנתה ומהמצריות שגרות בביתה תכשיטי כסף, תכשיטי זהב ובגדים. קַשטו בהם את בניכם ובנותיכם. כך תיקחו מהמצרים שלל רב".

\p
\c 4
\cp ד
\v 1 משה אמר: "ואם לא יאמינו לי ולא ישמעו בקולי אלא יאמרו, 'ה' לא נראה אליך'?".

\p
\v 2 "מה יש לך ביד?", שאל אותו ה'.

\p
"מַטֶה", השיב משה.

\p
\v 3 "השלך אותו ארצה!".

\p
משה השליך את המטה ארצה, והמטה הפך לנחש. משה ברח מפניו.

\p
\v 4 "הושט ידך ואחוז בזנבו", אמר ה' למשה.

\p
משה הושיט את ידו ואחז בנחש. הנחש שב והפך ביד משה למטה.

\p
\v 5 "האות הזה נועד לגרום לכך שבני ישראל יאמינו שה' אלוהי אבותיהם, אלוהי אברהם, אלוהי יצחק ואלוהי יעקב, נראה אליך".
\v 6 עוד אמר לו ה': "שים את ידך בחיקך". משה שם את ידו בחיקו. כשהוציא אותה הייתה היד מצורעת, כולה לבנה כשלג.

\p
\v 7 "השב את ידך לחיקך", אמר ה'. משה השיב את ידו לחיקו וכשהוציא אותה היא נראתה שוב כשאר גופו.
\v 8 "אם לא יאמינו לך ולא יתייחסו לאות הראשון, בוודאי יאמינו לאות השני.
\v 9 אם לא יאמינו לשני האותות האלה ולא ישמעו בקולך, קח מים מהנהר ושפוך אותם על היבשה. המים יהפכו לדם".

\p
\v 10 "בבקשה אדוני", אמר משה לה'. "מעולם לא ידעתי לדבר היטב, אפילו אחרי שדיברת אל עבדך, אני מתקשה מאוד לדבר".

\p
\v 11 "מי נותן לאדם יכולת לדבר?!", שאל ה'. "מי גורם לו להיות אילם או חירש, רואה או עיוור? הלוא זה אני, ה'!
\v 12 עכשיו לך, ואני בעצמי אעזור לך לדבר ואדריך אותך מה לומר".

\p
\v 13 "בבקשה אדונָי, שלח את מי שאתה רוצה לשלוח...".

\p
\v 14 ה' כעס על משה ואמר: "הרי יש לך אח, אהרון הלוי. אני יודע שהוא מדבר בכישרון רב. הנה הוא יוצא לקראתך וישמח כשיראה אותך.
\v 15 דבֵּר אליו ואמור לו מה עליו להגיד. אעזור לך ולו לדבֵּר, ואומר לכם מה עליכם לעשות.
\v 16 הוא ידבר בשמך אל העם. הוא יהיה הדובר שלך ואתה תהיה הדובר של אלוהים.
\v 17 קח את המטה הזה בידך כדי לעשות בו את האותות".

\s1 משה חוזר למצריים

\p
\v 18 משה חזר ליתרו אבי אשתו ואמר לו: "הרשה לי בבקשה לחזור אל בני משפחתי במצריים ולראות אם הם עדיין חיים".

\p
"לך לשלום", השיב יתרו.

\p
\v 19 ה' אמר למשה במדיין: "חזור למצריים כי כל האנשים שרצו להרוג אותך מתו".

\p
\v 20 משה לקח את אשתו ואת בניו, הרכיב אותם על חמור ויצא לדרכו בחזרה למצריים כשמַטה אלוהים בידו.

\p
\v 21 ה' אמר למשה: "כשתחזור למצריים, זכור את כל האותות שנתתי לך כוח לעשות, ועשה אותם לפני פרעה. אשר לי, אַקשה את לב פרעה כך שלא ישחרר את העם.
\v 22 אמור לפרעה שכך אמר ה': 'ישראל הוא בני הבכור.
\v 23 על אף שאמרתי לך לשחרר את בני כדי שישרת אותי, סירבת לשחרר אותו. לכן אהרוג את בנך הבכור' ".

\p
\v 24 באחת מחניות הלילה בדרך, כמעט המית ה' את משה.
\v 25 ציפורה לקחה סכין מאבן צוּר, כרתה את ערלת בנה והשליכה את הערלה לרגלי משה. "כיוון שאני אשתך אני נאלצת לעשות דברים נוראים", אמרה.
\v 26 אלוהים הִרפה ממשה, וציפורה קראה למשה "חתן דמים" בגלל ברית המילה.

\s1 שחרר את עמי

\p
\v 27 ה' אמר לאהרון: "לך למדבר לקראת משה". אהרון יצא. הוא פגש את משה בהר האלוהים ונשק לו.
\v 28 משה סיפר לאהרון את כל מה שה' שלח אותו לומר ועל כל האותות שציווה עליו לעשות.
\v 29 השניים אספו את כל זקני ישראל,
\v 30 ואהרון סיפר את כל הדברים שאמר ה' למשה. משה עשה את האותות לעיני העם
\v 31 והעם האמין. כששמעו שה' שם לב לבני ישראל וראה את סבלם, הם השתחוו.

\p
\c 5
\cp ה
\v 1 לאחר מכן באו משה ואהרון ואמרו לפרעה: "ה' אלוהי ישראל אמר, 'שחרר את עמי כדי שיחגגו לכבודי במדבר' ".

\p
\v 2 "מי הוא ה' שאשמע בקולו ואשחרר את ישראל?!", אמר פרעה. "אינני מכיר את ה', ואת ישראל לא אשחרר!".

\p
\v 3 משה ואהרון אמרו: "אלוהי העברים נגלה אלינו. אנחנו מבקשים לצאת למסע של שלושה ימים במדבר כדי להקריב קרבנות לה' אלוהינו, אחרת הוא עלול לפגוע בנו במגֵפה או במלחמה".

\p
\v 4 "משה ואהרון", גער בהם פרעה, "למה אתם מפריעים לבני העם בעבודתם? חִזרו לעבודתכם!
\v 5 בני העם רבִּים ואתם משביתים אותם מעבודתם".

\p
\v 6 ביום ההוא ציווה פרעה על המפקחים ועל המשגיחים:
\v 7 "אל תיתנו עוד לעם קש כפי שעשיתם עד היום. מעתה עליהם לאסוף קש בעצמם.
\v 8 אבל דִרשו מהם לעשות אותה כמות לבנים שעשו עד היום ואל תפחיתו ממנה. הם עצלים, לכן הם דורשים ללכת להקריב קרבנות לאלוהיהם.
\v 9 כאשר תהיה העבודה מספיק קשה הם יהיו עסוקים בה ולא יתפנו לשקרים".

\p
\v 10 המפקחים והמשגיחים יצאו אל העם והודיעו: "פרעה אמר, 'לא אתן לכם עוד קש.
\v 11 לכו בעצמכם לחפש קש אבל אל תפחיתו מכמות הלבנים שאתם עושים!' ".

\p
\v 12 העם התפזר בכל מצריים וחיפש קש.
\v 13 המפקחים האיצו בהם ואמרו: "השלימו את עבודתכם כמו בימים שקיבלתם קש!".

\p
\v 14 המפקחים מטעם פרעה היכו את המשגיחים שמינו מבני ישראל ושאלו: "מדוע לא עשיתם היום את כמות הלבנים שעשיתם בעבר? מדוע לא עשיתם את כמות הלבנים שנקבעה לכם?!".

\p
\v 15 המשגיחים העברים באו אל פרעה והתלוננו: "למה אתה עושה זאת לעבדיך?
\v 16 לא נותנים לנו קש ובכל זאת דורשים מאתנו לעשות לבנים. אותנו מכים אבל המפקחים שלך הם האשמים".

\p
\v 17 "עצלים אתם! עצלים! לכן אתם אומרים, 'אנחנו רוצים להקריב קרבנות לה' '.
\v 18 לכו לעבוד! קש לא ייתנו לכם אבל יהיה עליכם לעשות אותה כמות לבנים!".

\p
\v 19 המשגיחים העברים הבינו שהם במצוקה כשנֶאמר להם: "אל תפחיתו מכמות הלבנים היומית שלכם!".
\v 20 כשיצאו מבית פרעה נתקלו במשה ואהרון שהמתינו להם,
\v 21 ואמרו: "ה' יִראֶה וישפוט אתכם על כך שגרמתם לנו להיות שנואים בעיני פרעה ובעיני אנשיו, ועל כך שנתתם להם הזדמנות להרוג אותנו".

\p
\v 22 משה חזר אל ה' ואמר: "ה', למה הרעת לעם הזה? לשם מה שלחת אותי?
\v 23 מאז באתי אל פרעה כדי לדבר בשמך, מצבו של העם החמיר וכלל לא הִצלת את עמך".

\p
\c 6
\cp ו
\v 1 "עוד תראה מה אעשה לפרעה", אמר ה' למשה. "הוא יגרש אותם בכוח מארצו".

\p
\v 2 ה' דיבר אל משה: "אני ה'.
\v 3 נִגליתי לאברהם, ליצחק וליעקב כְּאֵל שַׁדַי - ובשמי ה' לא הייתי מוּכר להם.
\v 4 כָּרַתי אתם ברית ואקיים את הבטחתי לתת להם את ארץ כנען, הארץ שגרו בה.
\v 5 גם שמעתי את אנחת ישראל שהמצרים מעבידים, וזכרתי את בריתי.
\v 6 לכן אמור לבני ישראל, 'אני ה'. אוציא אתכם מסבלותיכם במצריים, אציל אתכם מעבודתכם ואשחרר אתכם בכוח רב ובמעשים גדולים.
\v 7 אעשה אתכם לעמי ואהיה לכם לאלוהים. אז תדעו שאני ה' אלוהיכם שהוציא אתכם מסבלותיכם במצריים.
\v 8 אביא אתכם אל הארץ שנשבעתי לתת לאברהם, ליצחק וליעקב ואתן לכם אותה לעולם, אני ה'!' ".

\p
\v 9 משה סיפר על כך לבני ישראל אבל הם לא שמעו בקולו מרוב ייאוש ועבודה קשה.

\p
\v 10 ה' אמר למשה:
\v 11 "לך ואמור לפרעה מלך מצריים לשחרר את בני ישראל מארצו".

\p
\v 12 משה השיב: "אם בני ישראל לא שמעו בקולי, איך ישמע בקולי פרעה? הרי קשה לי כל כך לדבר".

\p
\v 13 ה' שלח את משה ואהרון לבני ישראל ולפרעה מלך מצריים כדי להוציא את בני ישראל ממצריים.

\s2 בני ראובן ושמעון

\p
\v 14 אלה ראשי המשפחות שלהם:

\p
בני רְאוּבֵן בכור ישראל: חֲנוֹךְ, פַּלוּא, חֶצְרוֹן וכַּרְמִי. אלה משפחות ראובן.

\p
\v 15 בני שִׁמְעוֹן: יְמוּאֵל, יָמִין, אוֹהַד, יָכִין, צוֹחַר ושָׁאוּל בן הכנענית. אלה משפחות שמעון.

\p

\s2 צאצאי לוי

\p
\v 16 אלה שמות צאצאי לֵוִי לפי סדר הולדתם: גֵרְשׁוֹן, קְהָת ומְרָרִי. לוי חי מאה שלושים ושבע שנה.

\p
\v 17 בני גרשון: לִבְנִי ושִׁמְעִי ומשפחותיהם.

\p
\v 18 בני קהת: עַמְרָם, יִצְהָר, חֶבְרוֹן ועוּזִיאֵל. קהת חי מאה שלושים ושלוש שנה.

\p
\v 19 בני מררי: מַחְלִי ומוּשִׁי. אלה בני משפחת לוי לפי סדר הולדתם.

\p
\v 20  עַמְרָם לקח את יוֹכֶבֶד דודתו לאישה, והיא ילדה לו את אַהֲרוֹן ואת מֹשֶׁה. עמרם חי מאה שלושים ושבע שנה.

\p
\v 21 בני יִצְהָר: קוֹרַח, נֶפֶג וזִכְרִי.
\v 22 בני עוּזִיאֵל: מִישָׁאֵל, אֶלְצָפָן וסִתְרִי.
\v 23 אהרון לקח לאישה את אֱלִישֶׁבַע בת עַמִינָדָב אחות נַחְשׁוֹן, והיא ילדה לו את נָדָב, את אֲבִיהוּא, את אֶלְעָזָר ואת אִיתָמָר.

\p
\v 24 בני קורח: אַסִיר, אֶלְקָנָה ואֲבִיאָסָף. אלה משפחות קורח.

\p
\v 25 אלעזר בן אהרון לקח לאישה את אחת מבנות פּוּטִיאֵל, והיא ילדה לו את פִּינְחָס. אלה ראשי משפחות הלויים.

\p
\v 26 אלה הם אהרון ומשה שה' אמר להם: "הוציאו את כל המון בני ישראל ממצריים".
\v 27 הם שדיברו אל פרעה מלך מצריים כדי להוציא את בני ישראל ממצריים.

\s1 אהרון ידבר בשמך

\p
\v 28 כאשר דיבר ה' אל משה במצריים
\v 29 הוא אמר לו: "אני ה'. אמור לפרעה מלך מצריים כל מה שאומַר לך".

\p
\v 30 "הרי כל כך קשה לי לדבר!", אמר משה, "איך ישמע פרעה בקולי?".

\p
\c 7
\cp ז
\v 1 ה' השיב למשה: "אעשה אותך כמו אלוהים בעיני פרעה, ואת אהרון כמו נביא המדבר בשמך.
\v 2 אתה תאמר כל מה שאצווה עליך, ואהרון אחיך יאמר לפרעה לשחרר את בני ישראל מארצו.
\v 3 אבל את לב פרעה אקשה. למרות האותות והנסים הרבים שאעשה במצריים,
\v 4 הוא לא ישמע בקולכם. אז אכה את מצריים בעונשים כבדים ואוציא את המוני בני עמי ישראל ממצריים.
\v 5 כשאכה את מצריים ואוציא משם את בני ישראל, יֵדעו המצרים שאני ה' ".

\p
\v 6 משה ואהרון עשו מה שציווה עליהם אלוהים לעשות.
\v 7 משה היה בן שמונים ואהרון בן שמונים ושלוש כאשר דיברו אל פרעה.

\p
\v 8 ה' אמר למשה ולאהרון:
\v 9 "אם יאמר פרעה, 'עשו נס כהוכחה לדבריכם', אמור לאהרון, 'קח את המַטה שלך והשלך אותו לפני פרעה', ומיד יהפוך המטה לנחש".

\p
\v 10 משה ואהרון באו אל פרעה ועשו מה שציווה עליהם ה'. אהרון השליך את המטה שלו לפני פרעה ואנשי חצרו, והמטה הפך לנחש.
\v 11 בתגובה קרא פרעה לחכמי מצריים ולמכשפים, וְחַרְטוּמֵי מצריים [המכשפים] הצליחו לעשות במעשי כישוף את מה שעשה אהרון.
\v 12 כל אחד השליך את המטה שלו וכל המטות היו לנחשים. לפתע בלע מטה אהרון את מטות החרטומים.
\v 13 למרות זאת התקשה לב פרעה. כפי שאמר ה', פרעה לא שמע בקול משה ואהרון.

\s1 המכות

\s2 דם

\p
\v 14 "לב פרעה קשה, הוא מסרב לשחרר את העם", אמר ה' למשה.
\v 15 "קח את המטה שהפך לנחש ולך אל פרעה בבוקר, כשהוא יוצא אל המים. חכה לו על שפת הנהר
\v 16 ואמור לו, 'ה' אלוהי העברים שלח אותי לומר לך: "שחרר את עמי כדי שיעבדו אותי במדבר!". עד עכשיו לא שמעת בקולי.
\v 17 ה' אומֵר: "כך תדע שאני ה'!", אכה במטה שבידי על מי הנהר והם יהפכו לדם.
\v 18 הדגים שבנהר ימותו, הנהר יעלה סירחון והמצרים לא יוכלו לשתות ממנו' ".

\p
\v 19 ה' אמר למשה להגיד לאהרון: "קח את המטה שלך והושט את ידך לכיוון מי מצריים - אל הנהרות, אל התעלות, אל האגמים, ואל כל מקורות המים שלה. כל המים יהפכו לדם. הדם יהיה בכל מצריים, אפילו בכלי העץ והאבן".

\p
\v 20 משה ואהרון עשו מה שציווה עליהם ה'. אהרון הרים את המטה והִכה בו את מי הנהר לעיני פרעה ואנשי חצרו, ומיד הפכו כל מי הנהר לדם.
\v 21 הדגים שבנהר מתו, הנהר העלה סירחון, והמצרים לא יכלו לשתות את מימיו. הדם היה בכל מצריים.
\v 22 כך עשו גם חרטומי מצריים בכישופיהם. אבל לב פרעה התקשה כפי שאמר ה', והוא באמת לא שמע בקול משה ואהרון.
\v 23 גם לכך לא התייחס פרעה. הוא פנה והלך משם.
\v 24 כל תושבי מצריים חפרו סביב הנהר כדי למצוא מי שתייה כי לא יכלו לשתות ממי הנהר.

\s2 צפרדע

\p
\v 25 שבעה ימים אחרי שהִכה ה' את הנהר
\v 26 הוא אמר למשה: "לך אל פרעה ואמור לו, 'כך אמר ה': "שחרר את עמי כדי שיעבדו אותי!
\v 27 אם תסרב לשחרר אותם, אביא על כל ארצך מכת צפרדעים.
\v 28 הנהר יתמלא צפרדעים שיעלו ויבואו אל ביתך, ייכנסו לחדר השינה שלך ולמיטתך, לבתים של אנשי חצרך, לבתים של כל בני עמך, לתנורי האפייה ולקערות הבצק שלך.
\v 29 הצפרדעים יטפסו עליך, על עמך ועל כל אנשי חצרך" ' ".

\p
\c 8
\cp ח
\v 1 ה' אמר למשה להגיד לאהרון: "הושט את ידך ואת המטה שלך לכיוון הנהרות, אל התעלות ואל האגמים, וצפרדעים יעלו על מצריים".

\p
\v 2 אהרון הושיט את ידו לכיוון מקורות המים של מצריים, וצפרדעים עלו מהם וכיסו את מצריים.
\v 3 החרטומים עשו כמוהו בכישופיהם וגם הם העלו צפרדעים על מצריים.

\p
\v 4 פרעה קרא למשה ולאהרון ואמר: "התפללו לה' שיסיר את הצפרדעים ממני ומעמי ואשחרר את העם כדי שיקריב קרבנות לה' ".

\p
\v 5 משה אמר לפרעה: "אני נותן לך את הכבוד להחליט - למתי אתה רוצה שאבקש למענך ולמען אנשי חצרך שהצפרדעים יסורו ממך ומביתך ויישארו רק בנהר?".

\p
\v 6 "למחר", השיב פרעה.

\p
"בקשתך תתמלא כדי שתדע שאין אלוהים כה' אלוהינו.
\v 7 הצפרדעים יסורו ממך ומבתיך, מאנשי חצרך ומעמך ויישארו רק בנהר".

\p
\v 8 משה ואהרון עזבו את פרעה, ומשה זעק לה' בעניין הצפרדעים שהביא ה' על פרעה.
\v 9 ה' עשה מה שביקש משה. הצפרדעים שהיו בבתים, בחצרות ובשדות, מתו.
\v 10 המצרים ערמו את הצפרדעים לערמות ומהארץ עלה סירחון.
\v 11 פרעה ראה שהצרה חלפה ושוב הִקשה את לבו. כפי שאמר ה', פרעה לא שמע בקול משה ואהרון.

\s2 כינים

\p
\v 12 ה' אמר למשה להגיד לאהרון: "הושט את המטה שלך, הכה בו את עפר הארץ, והעפר יהפוך לכינים בכל מצריים",
\v 13 וכך עשו. אהרון הושיט את המטה שבידו והִכה את עפר הארץ. מיד כיסו כינים את כל בני האדם והבהמות. כל עפר הארץ הפך לכינים בכל מצריים.
\v 14 החרטומים ניסו להביא כינים בכישופיהם, ולא יכלו. הכינים כיסו את בני האדם ואת הבהמות.

\p
\v 15 "זה מעשה אלוהים!", אמרו החרטומים לפרעה. אבל לב פרעה התקשה והוא לא שמע בקול משה ואהרון, כפי שאמר ה'.

\s2 ערוב

\p
\v 16 ה' אמר למשה: "קום מוקדם בבוקר, עמוֹד לפני פרעה כשהוא יוצא אל המים ואמור לו, 'כך אמר ה': "שחרר את עמי כדי שיעבדו אותי!
\v 17 אם לא תשחרר את עמי אשלח בך ובאנשי חצרך, בעמך ובבתיך את הערוב. הערוב ימלא את בתי המצרים ואת אדמתם,
\v 18 אבל את ארץ גושן שעמי גר בה, אַפְלה לטובה, לא יהיה שם ערוב. אעשה זאת כדי שתדע שאני מושל בכל הארץ.
\v 19 אבדיל בין עמי לבין עמך. מחר אעשה את האות הזה" ' ".

\p
\v 20 ה' עשה את מה שאמר. המון עצום של זבובים מילא את בית פרעה, את הבתים של אנשי חצרו ואת כל הארץ, וגרם נזק לכל מצריים.
\v 21 פרעה קרא למשה ולאהרון ואמר: "לכו להקריב קרבנות לאלוהיכם כאן במצריים".

\p
\v 22 "כך לא נכון לעשות", אמר משה. "הקרבנות שנקריב לה' אלוהינו אסורים אצל המצרים. אם יראו אותנו מקריבים קרבנות כאלה, האם לא ירגמו אותנו באבנים?
\v 23 נצא למסע של שלושה ימים במדבר ונקריב קרבנות לה' אלוהינו, כפי שאמר לנו".

\p
\v 24 "אשחרר אתכם כדי שתקריבו קרבנות לה' אלוהיכם במדבר", אמר פרעה. "רק אל תתרחקו מדי. התפללו בעדי".

\p
\v 25 משה השיב: "מיד כשאצא מכאן אתפלל לה'. מחר יסורו להקות הזבובים מפרעה, מאנשי חצרו ומעמו. רק אל ימשיך פרעה לרמות בכך שלא ישחרר את העם להקריב קרבנות לה' ".

\p
\v 26 משה עזב את פרעה והתפלל לה'.
\v 27 ה' עשה כבקשתו והרחיק את הערוב מפרעה, מאנשי חצרו ומעמו. שום זבוב לא נשאר.
\v 28 גם הפעם הִקשה פרעה את לבו ולא שִחרר את העם.

\s2 דֶבר

\p
\c 9
\cp ט
\v 1 ה' אמר למשה להגיד לפרעה: "כך אמר ה' אלוהי העברים, 'שחרר את עמי כדי שיעבדו אותי'.
\v 2 אם תסרב לשחרר אותם ותמשיך להחזיק בהם,
\v 3 יביא ה' דֶבר על עדריך שבשדות, על הסוסים, על החמורים, על הבקר ועל הצאן.
\v 4 ה' יַפלה בין העדרים של ישראל לבין העדרים של מצריים, ושום בהמה השייכת לבני ישראל לא תמות.
\v 5 ה' קבע לכך מועד כשאמר, 'מחר יעשה ה' בארץ את הדָבר הזה' ".

\p
\v 6 למחרת עשה ה' את מה שאמר. כל העדרים של מצריים מתו, ומעדרי ישראל לא מתה אפילו בהמה אחת.
\v 7 פרעה שלח שליחים ומהם נודע לו שמעדרי ישראל לא מתה אפילו בהמה אחת. לבו התקשה והוא לא שִחרר את העם.

\s2 שחין

\p
\v 8 ה' אמר למשה ולאהרון: "מַלאו את כפות ידיכם פיח תנורים. משה יזרוק אותו לשמים לעיני פרעה
\v 9 והפיח יהפוך לאבק שיכסה את כל מצריים. כשיִיגע האבק בבני אדם או בבהמות בכל מצריים הוא יהפוך לשחין, מחלת אבעבועות בכל הגוף, שתפגע בכל מצריים".

\p
\v 10 משה ואהרון לקחו את פיח התנורים ונעמדו לפני פרעה. משה זרק את הפיח לשמים והפיח הפך לשחין, מחלת אבעבועות שפגעה בבני האדם ובבהמות.
\v 11 החרטומים לא יכלו לעמוד לפני משה כי השחין שפגע בכל מצריים פגע גם בהם.
\v 12 אבל ה' הִקשה את לב פרעה, וכפי שאמר ה' למשה, פרעה לא שמע בקול משה ואהרון.

\s2 ברד

\p
\v 13 ה' אמר למשה: "קום מוקדם בבוקר, עמוֹד לפני פרעה ואמור לו שה' אלוהי העברים אמר, 'שחרר את עמי כדי שיעבדו אותי,
\v 14 כי הפעם אשלח את כל המגֵפות והן יגרמו לך, לאנשי חצרך ולעמך סבל רב. אעשה זאת כדי שתדע שאין כמוני בכל הארץ.
\v 15 אני יכול להכות במגֵפה גם אותך וגם את עמך, ולהשמיד אתכם.
\v 16 לשם כך עשיתי אותך למלך, כדי להראות לך את כוחי וכדי שישמעו עליי בכל הארץ.
\v 17 אתה עדיין מתעקש ומסרב לשחרר את עמי.
\v 18 מחר בשעה זו אוריד ברד כבד מאוד שכמוהו לא היה במצריים מהיום שנוסדה ועד עכשיו. 
\v 19 חפש מקלט לכל עדריך ולכל מה שיש לך בשדות. כל אדם ובהמה שיישאר בשדה ולא יהיה מתחת למחסה, יֵרד עליו הברד והוא ימות' ".

\p
\v 20 כל מי שכיבד את דבר ה' מבין אנשי חצר פרעה אסף את אנשיו ואת עדריו מתחת לְמחסה.
\v 21 מי שלא שם לב לדבר ה' השאיר את אנשיו ואת עדריו בשדה.

\p
\v 22 ה' אמר למשה: "הושט ידך לשמים וברד יֵרד בכל מצריים, על בני האדם, על הבהמות ועל כל הצמחייה במצריים".
\v 23 משה הושיט את המטה שלו לשמים ולפתע שלח ה' רעמים, ברד וברקים שפגעו בארץ. ה' הוריד ברד על מצריים.
\v 24 הברד היה כבד מאוד והברקים נראו כמו אש מתלקחת בברד, שכמוהו לא היה במצריים מאז היו המצרים לעם.
\v 25 הברד פגע בכל מצריים, בכל מה שהיה בשדות ובכל בני האדם והבהמות. גם בכל הצמחייה פגע הברד ואת כל העצים שבר.
\v 26 רק בגושן שבני ישראל חיו בה, לא היה ברד.

\p
\v 27 פרעה שלח לקרוא למשה ולאהרון ואמר להם: "חטאתי הפעם. ה' הוא הַצדיק ואני ועמי הרשעים.
\v 28 התפללו לה' שקולות אלוהים והברד ייפסקו, ואז אשחרר אתכם. לא תמשיכו לחכות עוד".

\p
\v 29 משה השיב: "כך תדע שהארץ שייכת לה' - כאשר אצא מהעיר אתפלל אל ה', הרעמים ייפסקו ולא יהיה עוד ברד.
\v 30 אבל אני יודע שאתה ואנשי חצרך עדיין אינכם פוחדים מה' אלוהים".
\v 31 הפשתה והשעורה נפגעו כי השעורה צמחה באביב והפשתה כבר הוציאה גבעולים,
\v 32 אבל החיטה והכוסמת עדיין לא נפגעו. כי הן צומחות מאוחר יותר.

\p
\v 33 משה עזב את פרעה, יצא מהעיר והתפלל לה'. הרעמים והברד פסקו וגם גשם לא ירד עוד על הארץ.
\v 34 פרעה ראה שהגשם, הברד והרעמים פסקו, והמשיך לחטוא. הוא ואנשי חצרו הִקשו את לבם.
\v 35 לב פרעה התקשה, וכפי שאמר ה' באמצעות משה, פרעה לא שִחרר את בני ישראל.

\s2 ארבה

\p
\c 10
\cp י
\v 1 ה' אמר למשה: "לך אל פרעה, כי הקשיתי את לבו ואת לב שריו כדי שאעשה בארצו את האותות האלה,
\v 2 וכדי שתספר לבנך ולנכדך על כל מעשיי במצריים ועל האותות שעשיתי בארצם. כך תדעו שאני ה' ".

\p
\v 3 משה ואהרון באו לפרעה ואמרו לו: "ה' אלוהי העברים אמר, 'עד מתי תסרב להשפיל את עצמך לפניי? שחרר את בני עמי כדי שיעבדו אותי!
\v 4 אם תסרב לשחרר את עמי, מחר אביא על ארצך ארבה
\v 5 שיכסה את הארץ עד שלא יהיה אפשר לראות את פני הקרקע. הוא יאכל כל עץ שצומח בשדה, את המעט שנשאר אחרי הברד.
\v 6 הארבה ימלא את בתיך, את הבתים של כל אנשי חצרך ואת כל בתי מצריים, כפי שאבותיך ואבות אבותיך לא ראו מיום שנולדו עד היום' ". משה פנה ויצא מבית פרעה.

\p
\v 7 שרי פרעה אמרו לאדונם: "עד מתי נסבול מהאיש הזה? שחרר את האנשים לעבוד את אלוהיהם. האם עוד לא הבנת שמצריים אבודה?".

\p
\v 8 שוב הובאו משה ואהרון אל פרעה והוא אמר להם: "לכו לעבוד את אלוהיכם. מי בדיוק ילך?".

\p
\v 9 משה השיב: "כולנו נלך, הנערים והזקנים, הבנים והבנות וגם הצאן והבקר, כי עלינו לחגוג לה' ".

\p
\v 10 "אני מאחל לכם שה' יהיה אתכם כפי שאני מתכוון לשחרר אתכם ואת ילדיכם. כוונותיכם רעות!
\v 11 לא! הגברים ילכו לעבוד את ה', כי זה מה שאתם מבקשים", אמר פרעה וגירש את משה ואהרון מלפניו.

\p
\v 12 ה' אמר למשה: "הושט ידך לכיוון מצריים כדי שהארבה יבוא על הארץ ויאכל את כל הצמחייה שנשארה אחרי הברד".
\v 13 משה הושיט את המטה שלו לכיוון מצריים, וה' שלח רוח מזרחית שנשבה בארץ כל היום ההוא וכל הלילה. בבוקר הביאה הרוח המזרחית את הארבה.
\v 14 הארבה הרב, שכמוהו לא היה ולא יהיה, פשט על מצריים וכיסה את כל הארץ.
\v 15 הארץ נראתה שחורה מרוב הארבה שכיסה את כולה. הוא אכל את כל הצמחייה ואת כל הפרי שנשאר על העצים אחרי הברד. בכל מצריים לא נותר שום ירק, לא על העצים ולא בשדות.

\p
\v 16 פרעה מיהר לקרוא למשה ולאהרון ואמר: "חטאתי לה' אלוהיכם ולכם.
\v 17 סְלח לי רק הפעם. התפללו בעדי לה' אלוהיכם כדי שיסיר ממני את המוות הזה".

\p
\v 18 משה יצא מבית פרעה והתפלל לה',
\v 19 וה' הפך את כיוון הרוח. רוח מערבית חזקה מאוד נשאה את הארבה לתוך ים סוף. אפילו ארבה אחד לא נשאר בכל מצריים,
\v 20 אבל ה' הִקשה את לב פרעה, ופרעה לא שִחרר את בני ישראל.

\s2 חושך

\p
\v 21 ה' אמר למשה: "הושט ידך לשמים, ויֵרד על מצריים חושך כל כך כבד עד שאפשר יהיה למשש אותו".

\p
\v 22 משה הושיט את ידו לשמים וחושך מוחלט שרר על כל הארץ במשך שלושה ימים.
\v 23 התושבים לא ראו זה את זה ולא עזבו את בתיהם במשך שלושה ימים. אבל לכל בני ישראל היה אור במקום שגרו בו.

\p
\v 24 פרעה קרא למשה ואמר: "לכו לעבוד את ה'. גם ילדיכם יכולים ללכת אתכם, רק את הצאן והבקר שלכם הַשאירו".

\p
\v 25 משה השיב: "גם אתה תיתן לנו קרבנות כדי שנקריב אותם לה' אלוהינו,
\v 26 וגם עדרינו ילכו אתנו. לא תישאר מהם במצריים אפילו פרסה, כי מהם ניקח קרבנות לה' אלוהינו, ועד שנגיע לשם לא נדע מה נקריב לה' ".

\p
\v 27 ה' הִקשה את לב פרעה, ופרעה סירב לשחרר אותם.
\v 28 "הסתלק מכאן!", אמר פרעה, "היזהר! אל תבוא אליי שוב. ביום שתבוא אליי, תמות!".

\p
\v 29 "כדברך", השיב משה. "לא אבוא אליך שוב!".

\s1 אזהרה אחרונה

\p
\c 11
\cp יא
\v 1 ה' אמר למשה: "עוד מכה אחת אביא על פרעה ועל המצרים ואחריה הוא ישחרר אתכם. הפעם יגרש אתכם מכאן לגמרי.
\v 2 אמור לעם שכל איש וכל אישה יבקשו משכניהם כלי כסף וזהב".

\p
\v 3 ה' גרם לעם למצוא חן בעיני המצרים. גם משה זכה לכבוד רב במצריים משרי פרעה ומהעם.

\p
\v 4 משה אמר: "כך אמר ה', 'בחצות הלילה אעבור במצריים.
\v 5 כל בכור במצריים ימות, מבכורו של פרעה היושב על כיסא המלכות עד בכור השפחה הטוחנת באבני הרֵחיים. אפילו בכורי הבהמות ימותו.
\v 6 בכל מצריים תישָמע צעקה גדולה שכמוה לא הייתה וכמוה לא תהיה.
\v 7 אבל אצל בני ישראל לא תישָמע אפילו נביחת כלב על שום אדם ועל שום בהמה'. כך תדעו שה' יַפלה בין מצריים ובין ישראל.
\v 8 כל אנשי חצרך שעומדים כאן יבואו אליי, ישתחוו לי ויאמרו, 'צא אתה וכל העם שאתה עומד בראשו', ואחרי כן אצא". משה עזב את בית פרעה בכעס.

\p
\v 9 ה' אמר למשה: "פרעה לא ישמע בקולכם, וזאת כדי שאעשה אותות רבים במצריים".
\v 10 משה ואהרון עשו את כל האותות האלה לפני פרעה, וה' הִקשה את לב פרעה כדי שלא ישחרר את בני ישראל מארצו.

\s1 הוראות לפסח

\p
\c 12
\cp יב
\v 1 ה' אמר למשה ולאהרון כשהיו במצריים:
\v 2 "החודש הזה [ניסן] יהיה הראשון בחודשי השנה שלכם.
\v 3 לכן אִמרו לכל עם ישראל, 'בעשרה לחודש הזה ייקח כל ראש משפחה שה למשפחתו.
\v 4 אם המשפחה קטנה מכדי לאכול שה שלם, יתחלק ראש המשפחה בשה עם אחד משכניו הקרובים, לפי מספר האנשים ועל פי הכמות שכל אחד אוכל.
\v 5 השה חייב להיות מהכבשים או מהעזים, זכר בן שנה שאין בו פגם.
\v 6 שִמרו אותו עד לארבעה עשר לחודש הזה. לקראת הערב ישחטו אותו כל בני ישראל.
\v 7 קחו מן הדם ומִשחו אותו על משקופי הבתים שבהם תאכלו את השה, ועל מסגרות הדלתות מימין ומשמאל.
\v 8 בלילה זה תאכלו את הבשר צלוי באש, עם מצות ועם ירק מר.
\v 9 אל תאכלו את הבשר כשהוא אינו צלוי לגמרי או כשהוא מבושל במים. עליכם לאכול אותו רק כשהוא צלוי באש על כל חלקיו.
\v 10 אל תשאירו ממנו דבר עד הבוקר. את כל מה שיישאר בבוקר, שִׂרפו.
\v 11 אִכלו את השה כשאתם לבושים, כשנעליכם לרגליכם ומקל בידכם. אִכלו אותו במהירות, זהו הפסח לה'.
\v 12 באותו לילה אעבור במצריים ואהרוג כל בכור בארץ מצריים, מאדם ועד בהמה, ועל כל אלילי מצריים אביא עונש כבד. אני ה'.
\v 13 הדם שעל פתחי הבתים שתהיו בהם ישמש לכם אות. כאשר אראה את הדם, אפסח עליכם ולא תיפָּגעו כאשר אכה את המצרים.

\p
\v 14 " 'היום הזה יהיה לכם לתזכורת, עליכם לחגוג אותו כחג לה' בכל הדורות, לעולם.
\v 15 במשך שבעה ימים תאכלו מצות. סלקו ביום הראשון מבתיכם כל חמץ, כי כל מי שיאכל חמץ מהיום הראשון עד היום השביעי ייכָּרת מישראל.
\v 16 ביום הראשון וביום האחרון התכנסו לאספת עם המוקדשת לי. בימים אלה אל תעשו שום מלאכה, מותר לכם רק להכין אוכל.
\v 17 שִמרו את חג המצות כי ביום הזה ממש הוצאתי את המוניכם ממצריים. שִמרו את החג הזה בכל הדורות, לעולם.
\v 18 בחודש הראשון, מהארבעה עשר לחודש בערב עד לעשרים ואחד לחודש בערב, אִכלו מצות.
\v 19 במשך שבעה ימים לא יהיה חמץ בבתיכם. כל מי שיאכל חמץ, תושב זר או בן ישראל, ייכָּרת מעם ישראל.
\v 20 אל תאכלו שום חמץ. אִכלו מצות בכל מקום שתגורו בו' ".

\p
\v 21 משה קרא לכל זקני ישראל ואמר להם: "לכו מיד לבחור שה למשפחותיכם ושַחֲטו אותו. זהו הפסח.
\v 22 קחו חבילת אֵזוֹב, טִבלו אותה בַּדם שבכלי ומִשחו בו את משקופי הבתים ואת מסגרות הדלתות מימין ומשמאל. אל תצאו מפתח ביתכם עד הבוקר.
\v 23 ה' יעבור ויפגע במצריים. כשיִראה ה' את הדם על המשקוף ועל מסגרות הדלתות, הוא יפסח על הבית ולא ייתן למלאך המוות לפגוע באיש מבני משפחותיכם.
\v 24 זהו חוק שעליכם ועל בניכם לשמור לעולם.
\v 25 כאשר תבואו לארץ שייתן לכם ה' כפי שהבטיח, הַקפידו לעשות את הטקס הזה.
\v 26 כאשר בניכם ישאלו אתכם, 'מה הטקס הזה?',
\v 27 אִמרו, 'זהו קרבן הפסח לה' שפָּסח על משפחות בני ישראל במצריים והציל את משפחותינו כאשר פגע במצרים' ". זקני העם השתחוו.
\v 28 בני ישראל הלכו ועשו מה שה' ציווה על משה ועל אהרון.

\s1 מכת בכורות

\p
\v 29 באמצע הלילה הרג ה' כל בכור במצריים, מבכור פרעה היושב על כיסא המלכות ועד בכורי האסירים שבבית הסוהר, וגם את כל בכורי הבהמות.
\v 30 בלילה ההוא קמו פרעה, כל אנשי חצרו וכל המצרים, וצעקה גדולה נשמעה במצריים כי לא היה בית שלא היה בו מת.

\p
\v 31 פרעה קרא למשה ולאהרון בלילה ואמר: "צאו מתוך עמי, אתם וכל בני ישראל! לכו לעבוד את אלוהיכם כפי שביקשתם.
\v 32 קחו גם את הצאן והבקר שלכם, כפי שביקשתם, ולכו. בָּרכו גם אותי!".

\p
\v 33 המצרים עודדו את העם לצאת מארצם כמה שיותר מהר כי חשבו: "כולנו נמות".
\v 34 בני ישראל לקחו את קערות הבצק שלהם עם הבצק שלא הספיק לתפוח, עטפו אותן בבגדיהם והעמיסו אותן על כתפיהם.
\v 35 בני ישראל עשו כפי שאמר להם משה וביקשו מהמצרים כלי כסף, כלי זהב ובגדים.
\v 36 ה' גרם לעם למצוא חן בעיני המצרים והם הסכימו לתת לבני ישראל את מה שביקשו. כך לקחו מהמצרים שלל רב.

\s1 יציאת מצריים

\p
\v 37 בני ישראל הלכו מרעמסס לסוכות. מספר הגברים שהלכו ברגל היה שש מאות אלף מלבד הילדים.
\v 38 גם בני עמים שונים עלו אתם וגם הרבה מאוד עדרי צאן ובקר.
\v 39 בני ישראל אפו מצות מהבצק שהביאו ממצריים, כי הבצק לא הספיק לתפוח משום שגורשו ממצריים ולא יכלו להתעכב. אפילו צידה לדרך לא הספיקו להכין.
\v 40 בני ישראל גרו במצריים ארבע מאות ושלושים שנה.
\v 41 כשחלפו ארבע מאות ושלושים שנה, באותו יום ממש, יצאו כל המוני עם ה' ממצריים.
\v 42 בלילה ההוא עמד ה' על המשמר כדי להוציא אותם ממצריים, לכן שומרים בני ישראל את הלילה הזה כחג המוקדש לה' בכל הדורות.

\s1 קרבן הפסח

\p
\v 43 ה' אמר למשה ולאהרון: "אלה חוקי קרבן הפסח: לשום בן עם אחר אסור לאכול ממנו.
\v 44 עבד שקנית בכסף ומָלתָ אותו רשאי לאכול ממנו.
\v 45 לתושב זר ולעובד שכיר אסור לאכול ממנו.
\v 46 את הקרבן יש לאכול בבית. אל תוציא מבשרו אל מחוץ לבית ואל תשבור בו שום עצם.
\v 47 כל בני ישראל יחגגו את הפסח.
\v 48 אם מתגורר אצלך תושב זר שרוצה לחגוג אתך את הפסח, עליך לָמוּל קודם כול את כל הזכרים מבני ביתו, ורק אז יהיה רשאי לחגוג את הפסח כמו כל בן ישראל. אבל למי שאינו נימוֹל אסור לאכול מהקרבן.
\v 49 אותן הוראות חלות על בן ישראל ועל התושב הזר שחי ביניכם".

\p
\v 50 כל בני ישראל עשו מה שציווה ה' על משה ואהרון.
\v 51 ביום הזה ממש הוציא ה' את כל בני ישראל ממצריים בהמוניהם.

\s1 זֵכר ליציאת מצריים

\p
\c 13
\cp יג
\v 1 ה' אמר למשה:
\v 2 "הקדש לי כל בכור. כל ולד היוצא ראשון מבטן אמו בקרב בני ישראל - מהאדם ומהבהמות - שייך לי".

\p
\v 3 משה אמר לעם: "זִכרו את היום הזה שבו יצאתם ממצריים, ארץ העבדות, כי ה' הוציא אתכם משם בכוח רב, ואל תאכלו חמץ.
\v 4 אתם יוצאים היום, בחודש האביב.
\v 5 כאשר יביא אתכם ה' לארץ הכנענים, החיתים, האמורים, החיווים והיבוסים, שנשבע לאבותיכם לתת לכם, ארץ שופעת חלב ודבש, קַיימו את הטקס הזה בחודש האביב:
\v 6 במשך שבעה ימים תאכלו מצות וביום השביעי תחגגו חג המוקדש לה'.
\v 7 מצות תאכלו שבעה ימים. אסור שיֵיראה בביתך חמץ, ואסור שיהיו בביתך שמרים.
\v 8 אמור לבנך ביום ההוא, 'אנחנו עושים זאת בגלל מה שעשה ה' בעבורנו כשיצאנו ממצריים'.
\v 9 הטקס הזה ישמש סימן על ידך ותזכורת על מצחך כדי שתדבר על תורת ה', כי ה' הוציא אותך ממצריים בכוח רב.
\v 10 שמור את חוקי הפסח בזמנם הקבוע מדי שנה בשנה.

\p
\v 11 "כאשר יביא אותך ה' אל ארץ הכנענים, כפי שנשבע לך ולאבותיך, וייתן לך אותה,
\v 12 תן לה' כל ולד היוצא ראשון מבטן אמו, גם את בכורי הבהמות שיהיו ברשותך. כל הבכורות הזכרים שייכים לה'.
\v 13 במקום כל בכור של חמור תן שה. אם אינך רוצה לעשות זאת, הרוג את החמור הבכור על ידי מכה בעורפו. את כל בכורי בניך עליך לִפְדוׂת.
\v 14 כאשר ישאל אותך בנך בעתיד, 'מה פירוש המנהג הזה?', אמור לו, 'ה' הוציא אותנו בכוח רב ממצריים, ארץ העבדות.
\v 15 כאשר סירב פרעה לשחרר אותנו הרג ה' כל בכור במצריים, מבכור האדם עד בכור הבהמה. לכן אני מקריב לה' את הזכרים שנולדו ראשונים ופודה כל בכור מבניי'.
\v 16 זה יהיה כמו סימן על ידך ותזכורת על מצחך לכך שה' הוציא אותנו ממצריים בכוח רב".

\s1 ה' מוביל את העם במדבר ובים

\p
\v 17 כאשר שִחרר פרעה את העם, לא הִנחה אלוהים את העם דרך ארץ הפלשתים אף על פי שהייתה קרובה, כי חשב: "הם עלולים להתחרט ולחזור למצריים כשיצטרכו להילחם".
\v 18 לכן הִפנה אלוהים את העם סביב, דרך המדבר, לכיוון ים סוף. בני ישראל עלו ממצריים מוכנים למלחמה.

\p
\v 19 משה לקח אתו את עצמות יוסף כי יוסף השביע את בני ישראל: "אלוהים עוד יעזור לכם. כשיעשה זאת, הַעלו מכאן את עצמותיי".

\p
\v 20 בני ישראל יצאו מסוכות וחנו באֵתָם שבקצה המדבר.
\v 21 ביום הלך ה' לפניהם בעמוד ענן כדי להדריך אותם, ובלילה בעמוד אש כדי להאיר להם. כך יכלו ללכת ביום ובלילה.
\v 22 עמוד הענן ביום ועמוד האש בלילה לא הפסיק להנחות את העם.

\p
\c 14
\cp יד
\v 1 ה' אמר למשה:
\v 2 "אמור לבני ישראל להסתובב ולחנות מול פִּי הַחִירוֹת, בין מִגְדוֹל ובין הים, מול בַּעַל צְפוֹן, ליד הים.
\v 3 פרעה יאמר על בני ישראל, 'הם איבדו את דרכם והמדבר מקיף אותם מכל צד'.
\v 4 אקשה את לב פרעה. הוא ירדוף אחריהם אבל אני אַראה את כבודי במה שאעשה לפרעה ולכל צבאו, וכל תושבי מצריים יֵדעו שאני ה' ". בני ישראל עשו כפי שאמר ה'.

\p
\v 5 כשנֶאמר למלך מצריים שהעם ברח, התחרטו הוא ושריו. "מה עשינו?! שִחררנו את עבדינו בני ישראל!".
\v 6 פרעה הכין את המרכבה שלו ולקח אתו צבא:
\v 7 שש מאות מרכבות מהטובות ביותר ואת כל מרכבות מצריים, ומפקדים על כל הצבא הזה.
\v 8 ה' הִקשה את לב פרעה מלך מצריים. פרעה רדף אחרי בני ישראל שיצאו מארצו בביטחון.
\v 9 המצרים, כל מרכבות פרעה וסוסיו, כל פרשיו וכל צבאו, התקרבו אל בני ישראל שחנו ליד הים מול פי החִירוֹת ובעל צפון.
\v 10 כאשר התקרב פרעה ראו בני ישראל שהמצרים יוצאים אחריהם. הם נבהלו מאוד וזעקו לה'.
\v 11 "האם אין קברים במצריים?", אמרו למשה. "למה לקחת אותנו למות במדבר? למה הוצאת אותנו ממצריים?!
\v 12 הרי אמרנו לך במצריים, 'עזוב אותנו ותן לנו להיות עבדים במצריים'. מוטב לנו להיות עבדים במצריים מאשר למות במדבר!' ".

\p
\v 13 "אל תפחדו!", אמר משה לעם. "עִמדו ורְאו כיצד ה' יושיע אתכם היום. את המצרים שראיתם היום לא תראו עוד לעולם.
\v 14 ה' יילחם למענכם ואתם לא תעשו דבר".

\p
\v 15 ה' אמר למשה: "מדוע אתה זועק אליי? אמור לבני ישראל ללכת קדימה!
\v 16 הרם אתה את המטה שלך והושט ידך לכיוון הים. הים ייפָּתח ובני ישראל יעברו בתוך הים על קרקע יבשה.
\v 17 אני אקשה את לב המצרים כך שיצאו אחריכם, ואַראה את כבודי במה שאעשה לפרעה ולכל צבאו, למרכבות ולפרשים שלו.
\v 18 המצרים יֵדעו שאני ה' כשאַראה את כבודי בפרעה, במרכבות ובפרשים שלו".

\p
\v 19 מלאך אלוהים שהלך לפני מחנה בני ישראל עבר אל מאחוריהם. גם עמוד הענן שהלך לפניהם נעמד מאחוריהם,
\v 20 בין מחנה מצריים למחנה ישראל. על מחנה מצריים הטיל הענן חושך, אך את מחנה ישראל האיר בלילה. שני המחנות לא קרבו זה אל זה כל הלילה.
\v 21 משה הושיט את ידו לכיוון הים, וה' דחף את מי הים במשך כל הלילה באמצעות רוח מזרחית חזקה, עד שהמים נפתחו והים הפך ליבשה.
\v 22 בני ישראל הלכו בתוך הים על קרקע יבשה, כשהמים עומדים כמו חומה מימינם ומשמאלם.
\v 23 המצרים רדפו אחרי בני ישראל. כל סוסי פרעה, המרכבות והפרשים שלו נכנסו אחריהם לתוך הים.
\v 24 השכם בבוקר השקיף ה' אל מחנה מצריים מתוך עמוד ענן ואש וגרם למהומה במחנה מצריים.
\v 25 הוא גרם לגלגלים של מרכבות פרעה ליפול מהמרכבות כך שמחנה פרעה התקדם בקושי. "נברח מפני ישראל", אמרו המצרים, "כי ה' נלחם נגדנו למענם".

\p
\v 26 ה' אמר למשה: "הושט את ידך לכיוון הים והמים ישובו למקומם על המצרים, על המרכבות ועל הפרשים שלהם".
\v 27 לפנות בוקר הושיט משה את ידו לכיוון הים, והים שב למצבו הקודם. המצרים ברחו מפני המים אבל אלוהים סחף את המצרים בים.
\v 28 המים שבו למקומם וכיסו את המרכבות, את הפרשים ואת כל צבא פרעה שרדף אחרי בני ישראל אל תוך הים. אפילו אחד מהם לא נשאר.
\v 29 אבל בני ישראל הלכו על קרקע יבשה בתוך הים, והמים עמדו כמו חומה מימינם ומשמאלם.
\v 30 ביום ההוא הציל ה' את ישראל מהמצרים. בני ישראל ראו את המצרים המתים על שפת הים.
\v 31 כאשר ראו בני ישראל את המעשה הגדול שעשה ה' נגד המצרים, הם כיבדו את ה'. הם גם האמינו בה' ובמשה עבדו.

\s1 שירת הים

\p
\c 15
\cp טו
\v 1 אז שרו משה ובני ישראל את השיר הזה לה':

\p
"אשיר לה' כי גבר על אויביו,

\p
סוס ורוכבו השליך לים.

\p
\v 2 ה' כוחי ושירי,

\p
ממנו ישועתי.

\p
הוא אלוהיי, אותו אהלל,

\p
הוא אלוהי אבי, אותו ארומם.

\p
\v 3 ה' לוחם, ה' שמו!

\p
\v 4 את מרכבות פרעה וחילו השליך לים,

\p
ואת מפקדיו המובחרים הטביע בים סוף.

\p
\v 5 מי הים העמוק כיסו אותם,

\p
והם שקעו למעמקים כמו אבן.

\p
\v 6 יד ימינך, ה', חזקה מאוד.

\p
יד ימינך, ה', שברה את האויב.

\p
\v 7 בכוחך הגדול הרסת את מתנגדיך,

\p
שלחת נגדם את כעסך

\p
ששרף אותם כמו שאש שורפת קש.

\p
\v 8 נָשַׁפתָ ומים נערמו,

\p
נוזלים נעמדו כחומה,

\p
מי הים העמוק קפאו באמצע הים.

\p
\v 9 האויב חשב: 'ארדוף ואשיג אותם.

\p
אקח מהם שלל. אשְׂביע רצוני.

\p
אשלוף חרבי ואנצח אותם'.

\p
\v 10 נָשַׁפתָ ברוחך,

\p
והים כיסה אותם.

\p
הם צללו כמו עופרת במים הגועשים.

\p
\v 11 מי כמוך בין האלים, ה'?

\p
מי עצום וקדוש כמוך?!

\p
כבודך מעורר פחד,

\p
מעשיך גדולים.

\p
\v 12 הושטת את יד ימינך,

\p
ומיד בלעה אותם הארץ.

\p

\p
\v 13 הִנחֵיתָ בחסדך את העם שהצלת,

\p
הובלת אותו בכוחך לַמקום המוקדש לך.

\p
\v 14 עמים שמעו ונבהלו,

\p
רעד אחז בפלשתים.

\p
\v 15 ראשי השבטים באֱדוֹם נבהלו,

\p
רעד אחז בגיבורי מואב.

\p
כל יושבי כנען נמסו מפחד,

\p
\v 16 אימה ופחד נפלו עליהם

\p
מפני כוחך.

\p
הם נעמדו דום כמו אבן,

\p
עד שעמך, ה', עבר,

\p
עד שעבר העם ששייך לך.

\p
\v 17 הבאת ונטעת אותם בהר שבחרת לעצמך,

\p
בַּמקום שהכנת לשכון בו, ה',

\p
למקדש שהכנת בידיך.

\p
\v 18 ה' מוֹלֵךְ לעולמי עולמים!".

\p
\v 19 כאשר נכנסו הסוסים, המרכבות והפרשים של פרעה לים, החזיר ה' את מי הים והמים כיסו אותם, אך בני ישראל הלכו על קרקע יבשה בתוך הים.
\v 20 מרים הנביאה, אחות אהרון, לקחה את התוף בידה וכל הנשים יצאו אחריה בריקודים.
\v 21 מרים שרה לפניהם:

\p
"שירו לה' כי גבר על אויביו,

\p
סוס ורוכבו השליך לים".

\s1 הנס במרה

\p
\v 22 משה הוביל את ישראל מים סוף והם יצאו למדבר שׁוּר. שלושה ימים הלכו במדבר ולא מצאו מים.
\v 23 כשהגיעו למָרָה לא יכלו לשתות את המים שהיו שם כי המים היו מרים (לכן נקרא המקום מָרָה).
\v 24 "מה נשתה?", התלונן העם בפני משה.
\v 25 משה זעק לה', וה' הראה לו עץ. משה השליך את העץ למים והם נהיו מתוקים.

\p
בַּמקום ההוא נתן ה' לעם חוקים וניסה אותו,
\v 26 וכך אמר: "אם אכן תשמע בקול ה' אלוהיך ותעשה את מה שנכון בעיניו, אם תישָמע למצוותיו ותשמור את כל חוקיו, לא אביא עליך את כל המחלות שהבאתי על מצריים, כי אני ה' המרפא אותך".
\v 27 בני ישראל הגיעו לאֵילִים וחנו ליד המים. היו שם שנים עשר מעיינות ושבעים עצי תמר.

\s1 השְׂלָיו והמן

\p
\c 16
\cp טז
\v 1 כל בני ישראל יצאו מאֵילִים. בחמישה עשר לחודש השני לצאת העם ממצריים הגיעו למדבר סין שבין אילים לסינַי.
\v 2 כל בני ישראל התלוננו במדבר בפני משה ואהרון:
\v 3 "הלוואי שאלוהים היה הורג אותנו במצריים כאשר היה לנו בשר ולחם לשובע! הוצאתם אותנו אל המדבר הזה כדי להמית את כל העם הזה ברעב!".

\p
\v 4 ה' אמר למשה: "אוריד לכם לחם מהשמים, והעם יֵצא לאסוף ממנו מדי יום כמות שתספיק ליום אחד. כך אנסה אותם ואראה אם ישמעו בקולי או לא.
\v 5 ביום השישי יאספו כמות כפולה ויכינו אותה".

\p
\v 6 משה ואהרון אמרו לכל בני ישראל: "בערב תדעו שה' הוציא אתכם ממצריים
\v 7 ובבוקר תִראו את כבוד ה' השומע את תלונותיכם עליו. אבל אנחנו, מי אנחנו שתתלוננו עלינו?".

\p
\v 8 משה אמר: "ה' ייתן לכם לאכול בשר בערב ולשְׂבּוֹע מלחם בבוקר כי שמע את תלונותיכם עליו. אבל מי אנחנו? אתם מתלוננים על ה' ולא עלינו!".

\p
\v 9 אחר כך אמר משה לאהרון להגיד לכל בני ישראל: "פנו אל ה' כי הוא שומע את תלונותיכם".

\p
\v 10 כאשר דיבר אהרון אל כל בני ישראל, הם פנו למדבר וראו לפתע את כבוד ה' בענן!

\p
\v 11 ה' אמר למשה:
\v 12 "שמעתי את תלונות בני ישראל. אמור להם, 'לקראת הערב תאכלו בשר ובבוקר תאכלו לחם לשובע. אז תדעו שאני ה' אלוהיכם' ".

\p
\v 13 בערב הופיעו שְׂלָוִוים וכיסו את מחנה ישראל, ובבוקר הייתה שכבת טל מסביב למחנה.
\v 14 כאשר התאדה הטל התגלתה על פני המדבר שכבה מחוספסת ודקה כמו כפור.
\v 15 בני ישראל ראו זאת ואמרו זה לזה: "מן [מה] הוא?", כי לא ידעו מה זה.

\p
"זה המזון שנתן לכם אלוהים לאכול", השיב משה.
\v 16 "ה' ציווה: 'כל איש יאסוף מהמן לפי צרכיו וייקח שני ליטר לכל אחד מהאנשים שגרים באוהלו' ".

\p
\v 17 כך עשו בני ישראל, חלקם אספו הרבה וחלקם מעט.
\v 18 כשמדדו מה שאספו, גילו שמי שאסף הרבה לא היה לו הרבה מדי, ומי שאסף מעט לא חסר לו. כל אחד אסף לפי צרכיו.

\p
\v 19 משה אמר לבני ישראל: "איש לא ישאיר מהמן עד הבוקר!".

\p
\v 20 היו אנשים שלא שמעו בקול משה והשאירו מהמן עד הבוקר. השאריות העלו תולעים וריח רע, ומשה כעס עליהם.
\v 21 כיוון שהמן נמס בחום השמש, אספו אותו בני ישראל מוקדם בבוקר, כל אחד לפי צרכיו.
\v 22 ביום השישי אספו כמות כפולה של מזון, ארבעה ליטר לכל אחד. מנהיגי העם הלכו לספר על כך למשה,
\v 23 אבל משה השיב: "כך אמר ה', 'מחר הוא יום שבתון, שבת המוקדשת לה'. אֱפו כל מה שאתם רוצים לאפות ובשלו כל מה שאתם רוצים לבשל, ואת מה שנותר שִמרו למחר בבוקר".

\p
\v 24 העם הניח את המן עד הבוקר, כפי שציווה משה, והמן לא העלה ריח רע או תולעים.
\v 25 "אִכלו אותו היום, כי היום שבת לה' ולא תמצאו ממנו בשדה", אמר משה.
\v 26 "שישה ימים תאספו ממנו, אך ביום השביעי - בשבת - הוא לא יהיה".

\p
\v 27 ביום השביעי יצאו אנשים מן העם לאסוף מהמן אך לא מצאו.

\p
\v 28 "עד מתי תסרבו לקיים את מצוותיי?", שאל ה' את משה.
\v 29 "דעו לכם שה' נתן לכם את השבת. זו הסיבה שהוא נותן לכם ביום השישי מזון ליומיים. ביום השביעי יישאר כל אחד בביתו ולא יצא".
\v 30 ביום השביעי לא יָצא העם.

\p
\v 31 המן היה כמו פרי הגד וטעמו כמו של עוגייה טבולה בדבש.

\p
\v 32 משה אמר: "כך ציווה ה', 'קחו מהמן עוֹמֶר ושִמרו אותו לדורות הבאים כדי שיִראו את המזון שהאכלתי אתכם במדבר כאשר הוצאתי אתכם ממצריים' ".

\p
\v 33 אחר כך אמר משה לאהרון: "קח כלי, מלא אותו עומר מן ושמור אותו לפני ה' לדורות הבאים".

\p
\v 34 אהרון שמר את המן מול ארון הברית כפי שציווה ה' על משה.
\v 35 בני ישראל אכלו את המן במשך ארבעים שנה, עד שהגיעו לארץ המיושבת, לגבולות ארץ כנען.
\v 36 העומר הוא עשירית האֵיפָה.

\s1 מים מן הסלע

\p
\c 17
\cp יז
\v 1 כל בני ישראל המשיכו במסעם ממדבר סין כפי שהדריך אותם אלוהים. הם חנו ברְפִידִים ולא היו לעם מים לשתות.
\v 2 העם רב עִם משה ודרש: "תנו לנו מים לשתות!".

\p
"מדוע אתם רבים אתי? מדוע אתם מנסים את ה'?", שאל משה.

\p
\v 3 העם היה צמא שם למים והתלונן על משה: "למה העלית אותנו ממצריים כדי להמית בצמא אותנו, את בנינו ואת העדרים שלנו?".

\p
\v 4 "מה אעשה עִם העם הזה? עוד מעט ירגמו אותי באבנים!", זעק משה לה'.

\p
\v 5 "לך לפני העם עם כמה מזקני ישראל. קח אתך את המטה שלך שהכית בו את הנהר.
\v 6 אעמוד לפניך שם על הסלע בחוֹרֵב. הַכה בסלע ויֵצאו ממנו מים, והעם ישתה".

\p
משה עשה כך לעיני זקני ישראל.
\v 7 המקום נקרא מַסָה ומְרִיבָה מפני שבני ישראל רבו שם ומפני שניסו את ה' כששאלו: "האם ה' אתנו או לא?".

\s1 המלחמה בעמלק

\p
\v 8 העמלקים באו להילחם בעם ישראל ברפידים.
\v 9 משה אמר ליהושע: "בחר לנו אנשים וצא להילחם בעמלק. מחר אעמוד על ראש הגבעה ומטה אלוהים בידי".
\v 10 יהושע יצא להילחם בעמלק כפי שאמר לו משה, ומשה, אהרון וחוּר עלו לראש הגבעה.
\v 11 כאשר הרים משה את ידיו, גבר ישראל. כאשר הוריד את ידיו, גבר עמלק.
\v 12 ידי משה עייפו. אהרון וחור לקחו אבן והניחו אותה מאחורי משה, והוא ישב עליה. אחר כך תמכו את ידיו, האחד מצד אחד והשני מצד שני. כך היו ידיו מורמות עד ששקעה השמש'
\v 13 ויהושע ניצח את צבא עמלק במלחמה.

\p
\v 14 ה' אמר למשה: "כתוֹב על המאורע הזה על מגילה לזיכרון, ואמור ליהושע שאני מבטיח להשמיד את עמלק ולא להשאיר ממנו זכר מתחת לשמים".

\p
\v 15 משה בנה מזבח, קרא לו ה' נִסִי
\v 16 ואמר: "הרמתי ידי אל כיסא ה'. ה' יילחם בעמלק לעולם".

\s1 ביקור יתרו

\p
\c 18
\cp יח
\v 1 יתרו, כוהן מדיין וחותן משה, שמע על כל מה שעשה אלוהים למען משה וישראל עמו, ועל כך שה' הוציא את ישראל ממצריים.
\v 2 אחרי ששלח משה את ציפורה אשתו, לקח יתרו חותן משה אותה ואת שני בניה לגור בביתו.
\v 3 הבן האחד נקרא גֵרְשׁוֹם כי משה אמר :"גֵר [זר] הייתי בארץ זרה".
\v 4 השני נקרא אֱלִיעֶזֶר כי משה אמר: "אלוהי אבי עזר לי והציל אותי מפרעה".

\p
\v 5 יתרו חותן משה, בני משה ואשתו באו אל משה למדבר, למקום שחנה בו ליד הר האלוהים.
\v 6 יתרו שלח הודעה למשה: "אני, חותנך יתרו, בא אליך עם אשתך ושני בניה".

\p
\v 7 משה יצא לקראת חותנו, השתחווה ונשק לו. השניים שאלו זה לשלום זה ונכנסו לאוהל,
\v 8 ומשה סיפר לחותנו כל מה שעשה ה' לפרעה ולמצריים למען ישראל. הוא גם סיפר לו על הקשיים שהיו לבני ישראל בדרך ואיך הציל אותם אלוהים.
\v 9 יתרו שמח לשמוע על כל הדברים הטובים שעשה ה' למען ישראל כשהציל אותם מהמצרים.

\p
\v 10 "ברוך ה' שהציל אתכם ממצריים ומפרעה, ושהציל את העם משלטון מצריים", אמר יתרו.
\v 11 "עכשיו אני יודע שה' גדול מכל שאר האלים, כי הוא עשה דברים כאלה למי שהרע לבני ישראל".

\p
\v 12 יתרו חותן משה הכין קרבנות לאלוהים. אהרון וכל זקני ישראל באו להשתתף עם חותן משה בסעודה שנערכה לפני אלוהים.

\p
\v 13 למחרת ישב משה לשפוט את העם. העם עמד סביבו מהבוקר עד הערב.
\v 14 חותן משה ראה כל מה שעשה משה למען העם ואמר: "מה אתה עושה? מדוע אתה יושב לבדך וכל העם עומד סביבך מהבוקר עד הערב?!".

\p
\v 15 "העם בא אליי כדי לדעת מה מְצַווה אלוהים", השיב משה.
\v 16 "אם יש ויכוח בין אנשים, אני שופט ביניהם. אני גם מלמד את העם איך להתנהג בהתאם לחוקי אלוהים ולהוראותיו".

\p
\v 17 "אינך פועל בדרך נכונה", אמר החותן.
\v 18 "אתה בוודאי תתעייף, ולא רק אתה אלא גם העם שאתך. זוהי משימה כבדה מדי בשבילך. אינך יכול למלא אותה לבדך.
\v 19 שמע לעצתי ואלוהים יגרום לך להצליח. הֱיֵה נציג של העם, הָבֵא אַתה את הבעיות בפני אלוהים.
\v 20 לַמד את העם את החוקים וההוראות והַנחה אותם כיצד לנהוג ומה לעשות.
\v 21 בחר מתוך העם אנשים טובים שמכבדים את אלוהים, אנשים ישרים ושונאי שוחד ומעשי מִרמה. מַנֵה אותם לשופטים על קבוצות של אלפים, מאות, חמישים ועשרות.
\v 22 הם ישפטו את העם בכל עניין. בבעיות גדולות יבואו אליך ובבעיות קטנות ישפטו בעצמם. כך תקל על עצמך והשופטים יעזרו לך.
\v 23 אם כך תעשה, אלוהים יעזור לך, ותוכל להחזיק מעמד. כך גם ייפתרו הבעיות של כל העם הזה".

\p
\v 24 משה שמע בקול חותנו ועשה כל מה שאמר.
\v 25 הוא בחר אנשים טובים מכל ישראל ומינה אותם לראשי העם, לשופטים הממונים על קבוצות של אלפים, מאות, חמישים ועשרות.
\v 26 הם שפטו את העם בכל עניין. את הבעיות הקשות הביאו לפני משה אך כל בעיה קטנה שפטו בעצמם.

\p
\v 27 משה נפרד מחותנו, והחותן חזר לארצו.

\s1 מול הר סיני

\p
\c 19
\cp יט
\v 1 בחודש השלישי לצאת בני ישראל ממצריים, ממש באותו יום, הגיעו למדבר סִינַי.

\p
\v 2 הם יצאו מרפידים, הגיעו למדבר סינַי וחנו שם במדבר, מול ההר.
\v 3 משה עלה אל אלוהים, וה' קרא אליו מן ההר: "אמור לבית יעקב, לבני ישראל,
\v 4 'ראיתם מה שעשיתי למצריים ואיך נשאתי אתכם כמו שנשר נושא את גוזליו על כנפיו, והבאתי אתכם אליי.
\v 5 כעת, אם באמת תשמעו בקולי ותשמרו את בריתי, תהיו לי לעם מיוחד מבין כל העמים, אף על פי שכל הארץ שייכת לי.
\v 6 אתם תהיו למלכוּת של כוהנים ולעם המוקדש לי'. כך תאמר לבני ישראל".

\p
\v 7 משה קרא לזקני העם והציג בפניהם את הדברים שציווה עליו ה'.
\v 8 "נעשה כל מה שאמר ה' ", ענה כל העם יחד, ומשה סיפר לה' מה השיב העם.

\p
\v 9 ה' אמר למשה: "אבוא אליך בענן כבד כדי שהעם ישמע כאשר אדבר אתך, ויאמין גם בך לעולם". משה סיפר לה' את כל מה שאמר העם.

\p
\v 10 "לך אל העם", אמר ה' למשה, "וצַווה עליהם לטהר את עצמם היום ומחר ולכבס את בגדיהם.
\v 11 עליהם להיות מוכנים לקראת היום השלישי, כי ביום השלישי יֵרד ה' על הר סינַי לעיני כל העם.
\v 12 \vp 12-13\vp* הצב לעם גבול מסביב להר ואמור להם, 'היזהרו מלעלות להר או לגעת בקצהו. יש להמית כל אדם או בהמה שייגע בהר. כיוון שאסור לגעת במי שנגע בהר, עליכם לרגום אותו למוות או לירות בו'. רק כאשר תישמע תקיעת שופר ממושכת יהיו רשאים לעלות להר".

\p
\v 14 משה ירד מההר אל העם וציווה עליהם לטהר את עצמם ולכבס את בגדיהם.
\v 15 "התכוננו ליום השלישי, אל תשכבו עם נשותיכם", אמר להם.

\p
\v 16 ביום השלישי, כשהאיר הבוקר, התחוללה סופת ברקים ורעמים. ענן כבד רבץ על ההר וקול שופר חזק מאוד נשמע. כל העם במחנה נבהל.
\v 17 משה הוציא את העם מהמחנה לקראת אלוהים, והעם נעמד לרגלי ההר.
\v 18 הר סינַי היה מכוסה כולו בעשן כי ה' ירד עליו באש. ההר העלה עשן כמו תנור לוהט וכולו רעד מאוד.
\v 19 קול השופר הלך והתחזק מאוד. משה דיבר ואלוהים ענה לו בקול.
\v 20 ה' ירד על הר סינַי, אל ראש ההר. הוא קרא למשה לעלות אליו, ומשה עלה.

\p
\v 21 "רד להזהיר את העם", אמר ה' למשה, "שֶׁמָא יפרצו את הגבולות כדי לראות את ה' ורבים ימותו.
\v 22 גם הכוהנים שרשאים להתקרב לה' צריכים לטהר את עצמם כדי שה' לא יהרוג רבים מהם".

\p
\v 23 משה השיב לה': "העם לא יוכל לעלות להר סינַי כי הזהרת אותנו ואמרת, 'הצב גבולות סביב להר והקדש אותו לי' ".

\p
\v 24 "רד!", אמר ה' למשה. "אחר כך עלה עם אהרון. אסור לכוהנים ולעם לפרוץ את הגבולות כדי לעלות אל ה' שמא אפגע בהם".

\p
\v 25 משה ירד אל העם ודיבר אליהם.

\s1 עשרת הדיברות

\p
\c 20
\cp כ
\v 1 אלה הדברים שאמר אלוהים:
\v 2 "אני ה' אלוהיך שהוציא אותך ממצריים, ארץ העבדות.
\v 3 אסור שיהיו לך אלוהים אחרים נוסף עליי.

\p
\v 4 "אל תעשה לעצמך פסל או כל דמות אחרת שדומה לדבר כלשהו בשמים מעל, בארץ מתחת או במים שמתחת לארץ.
\v 5 אל תשתחווה להם ואל תעבוד אותם, כי אני, ה' אלוהיך, אל קנא, הרוצה שתהיה שייך לי בלבד. אני מעניש את שונאיי על חטאם ומביא עונש גם על צאצאיהם עד דור שלישי ורביעי.
\v 6 אבל עם האוהבים אותי והמקיימים את מצוותיי אני עושה חסד במשך אלפי דורות.

\p
\v 7 "אל תזכיר את שם ה' אלוהיך בלי סיבה מוצדקת. ה' יעניש את מי שיזכיר את שמו בלי סיבה מוצדקת.

\p
\v 8 "זכור להקדיש את יום השבת לאלוהים.
\v 9 שישה ימים עבוד ועשה את כל עבודותיך.
\v 10 אבל היום השביעי הוא שבת לכבוד ה' אלוהיך. אל תעשה בו שום מלאכה - לא אתה ולא בנך, בתך, עבדך, שפחתך בהמתך או התושב הזר שחי ביישוב שלך.
\v 11 במשך שישה ימים ברא אלוהים את השמים ואת הארץ, את הים ואת כל מה שיש בהם, וביום השביעי לא עבד. לכן בירך ה' את יום השבת והקדיש אותו לעצמו.

\p
\v 12 "כבד את אביך ואת אמך כדי שחייך יהיו ארוכים בארץ שה' אלוהיך נותן לך.

\p
\v 13 "אל תרצח.

\p
"אל תקיים יחסי מין עם מי שאינה אשתך.

\p
"אל תגנוב.

\p
"אל תעיד עדות שקר על אדם אחר.

\p
\v 14 "אל תשתוקק לביתו של אדם אחר, לאשתו, לעבדו, לשפחתו, לשורו, לחמורו או לכל דבר אחר ששייך לו".

\p
\v 15 כל העם התרחק בפחד מההר כשראה את הברקים, הרעמים והעשן שעלה מההר, וכששמע את קול השופר.

\p
\v 16 "דַבֵּר אתה אתנו ונשמע", אמרו למשה. "איננו רוצים שאלוהים ידבר אתנו, שמא נמות".

\p
\v 17 "אל תפחדו!", השיב משה. "אלוהים בא כדי לנסות אתכם וכדי שתכבדו אותו ולא תחטאו".

\p
\v 18 העם המשיך לעמוד רחוק מההר, ומשה ניגש אל הערפל שאלוהים היה בו.

\p
\v 19 ה' אמר למשה: "אמור לבני ישראל, 'ראיתם כשדיברתי אתכם מהשמים.
\v 20 אל תעשו אלילי כסף וזהב כדי לעבוד גם אותם וגם אותי'.
\v 21 עשה לי מזבח מאדמה והקרב עליו קרבנות שונים מהצאן ומהבקר שלך. אבוא אליך ואברך אותך בכל מקום שאצווה לזכור בו את שמי.
\v 22 אם תעשה לי מזבח מאבנים, אל תשתמש באבנים מסותתות. אם תשתמש בכלי ברזל כדי לסתת את האבן - תחלל אותה.
\v 23 אל תעלה אל המזבח שלי במדרגות כדי שרגליך לא ייחשפו.

\s1 חוקי העבד והשפחה העברים

\p
\c 21
\cp כא
\v 1 "אלה החוקים שתציג לבני ישראל:
\v 2 אם תקנה עבד עברי, הוא יעבוד אצלך שש שנים, ובשנה השביעית יֵצא לחופשי בחינם, בלי לשלם לך.
\v 3 אם בא העבד לבדו, יעזוב לבדו, אך אם בא עם אשתו, היא תעזוב אתו.
\v 4 אם ייתן לו אדונו אישה והיא תלד לו בנים או בנות, יהיו האישה והילדים שייכים לאדונו, והאיש יֵצא לחופשי לבדו.
\v 5 אבל אם יאמר העבד, 'אני אוהב את אדונִי, את אשתי ואת בניי. איני רוצה לצאת לחופשי',
\v 6 יביא אותו אדונו בפני שופטים, יקרב את העבד אל הדלת או אל מסגרת הדלת וינקב את אוזנו באמצעות מכשיר חד. האיש יהיה עבדו כל ימי חייו.

\p
\v 7 "אם ימכור אדם את בתו בתור שפחה, היא לא תצא לחופשי כמו העבדים.
\v 8 אם היא לא תמצא חן בעיני האדון שנועדה לו, עליו לאפשֵר לה להיפדות. אין לו זכות למכור אותה לזרים כי הוא בגד בה.
\v 9 אם הוא יְיַעד אותה לבנו, יהיה עליו לתת לה זכויות של בת.
\v 10 ואם ייקח אדונה אישה אחרת, יהיה עליו לספק לשפחה מזון, לבוש ויחסי מין.
\v 11 אם לא ידאג לשלושת הדברים האלה, תהיה השפחה רשאית לצאת לחופשי בלי לשלם לאדונה.

\s1 פגיעה בזולת

\p
\v 12 "יש להמית איש המכה איש אחר וגורם למותו.
\v 13 אם לא התכוון האיש להרוג והפגיעה נגרמה במקרה, אקבע לכם מקום שאפשר יהיה לברוח אליו.
\v 14 אבל אם יתכנן אדם להרוג אדם אחר בכוונה, אפילו אם יברח למזבח שלי, קח אותו משם כדי להמית אותו.

\p
\v 15 "יש להמית את מי שמכה את אביו או את אמו.

\p
\v 16 "יש להמית את מי שחוטף אדם ומוכר אותו או מתכוון למכור אותו.

\p
\v 17 יש להמית את מי שמקלל את אביו או את אמו.

\p
\v 18 "אם יריבו אנשים, והאחד יכה את השני באבן או באגרוף, והפצוע לא ימות אלא יצטרך לשכב
\v 19 ואחר כך יקום ויתהלך בעזרת מקל, יהיה המכה פטור מעונש, אבל יהיה חייב לשלם לפצוע תמורת ימי העבודה שיפסיד עד שיבריא.

\p
\v 20 "אם יכה איש את עבדו או את שפחתו בכלי כלשהו ויגרום למותם, יענש המכה בְּמוות,
\v 21 אבל אם יחיה העבד יום או יומיים אחרי שהוכה, יהיה אסור להמית את המכה כי העבד הוא רכושו.

\p
\v 22 "אם יריבו אנשים ויפגעו באישה הרה, והיא תלד כתוצאה מהפגיעה אך התינוק לא ייפגע, ייענש הפוגע בכך שישלם לבעלה מה שידרוש ומה שיקבעו השופטים.
\v 23 במקרה של פגיעה ישלם הפוגע בהתאם לפגיעה: חיים תמורת חיים,
\v 24 עין תמורת עין, שן תמורת שן, יד תמורת יד, רגל תמורת רגל,
\v 25 כווייה תמורת כווייה, פצע תמורת פצע ומכה תמורת מכה.

\p
\v 26 "אם יפגע אדם ויגרום למום בעין עבדו או בעין שפחתו, ישחרר את העבד או השפחה בגלל הפגיעה בעין.
\v 27 אם יפיל האיש את שן עבדו או את שן שפחתו, ישחרר את העבד או השפחה בגלל הפגיעה בשן.

\p
\v 28 "אם יפגע שור באיש או באישה והנפגע ימות, רִגמו את השור. אל תאכלו את בשרו ואל תענישו את בעל השור.
\v 29 אם גרם שור לפגיעות בעבר, ובעליו הוזהר אבל לא שמר על שורו, והשור גרם למות איש או אישה, רִגמו את השור והמיתו את בעליו.
\v 30 אם תינתן לאיש אפשרות לשלם סכום כסף במקום למות, יהיה עליו לשלם כל סכום שיידרש ממנו.
\v 31 כך יש לעשות גם אם יפגע השור בילד או בילדה.
\v 32 אם יפגע השור בעבד או בשפחה, ישלם בעל השור שלושים שקלי כסף לבעל העבד או השפחה, ואת השור ירגמו.

\p
\v 33 "אם יפתח איש בור שהיה מכוסה או יחפור בור ולא יכסה אותו ושור או חמור ייפלו לתוכו,
\v 34 ישלם בעל הבור כסף לבעל הבהמה, ואת הבהמה המתה ייקח לעצמו.
\v 35 אם יפגע שורו של איש בשור של איש אחר ויגרום למותו, ימכרו שני האנשים את השור החי ואת השור המת ויחלקו ביניהם את הכסף שווה בשווה.
\v 36 אבל אם ידוע שהשור פגע בבעלי חיים בעבר ובעליו לא שמר עליו, ישלם בעליו שור תמורת שור וייקח את השור המת.

\s1 פגיעה ברכוש הזולת

\p
\v 37 "אם יגנוב איש שור או שה וישחט או ימכור אותם, ישלם חמישה שוורים תמורת השור וארבעה כבשים או עזים תמורת השה.

\p
\c 22
\cp כב
\v 1 \vp 1-3\vp* "גנב שנתפס חייב לשלם תמורת הגנֵבה. אם אין לו אפשרות לשלם, יימכר בתור עבד. אם תימָצא ברשותו הגנֵבה - שור, חמור או שה - כשהם עדיין חיים, ישלם תמורתם כפליים. אם ייתפס הגנב בלילה, יוכה וימות, לא יהיה המכה אשם בהריגה. אם יקרה הדבר אחרי זריחת השמש, יהיה המכה אשם בהריגה.

\p
\v 4 "אם ישחרר אדם את בהמותיו והן ירעו בשדה של אדם אחר ויגרמו נזק לשדה או לכרם, ישלם בעל הבהמות את ערך הנזק ביבול הטוב ביותר של שדהו וכרמו.
\v 5 אם תתפשט אש לקוצים ומהם לשדה של איש אחר, ויבול השדות יישרף, ישלם מבעיר האש על הנזק שייגרם.

\p
\v 6 "אם ייתן איש לאדם אחר כסף או כלים כדי שישמור עליהם למענו, והם ייגָנבו והגנב יימָצא, ישלם הגנב פי שניים.
\v 7 אם לא יימָצא הגנב, יבוא האיש בפני שופט ויישבע שלא גנב את רכושו של האיש האחר.
\v 8 במקרה שהשומר יטען שאבד הפיקדון שנמסר לו, והמפקיד יטען שראה אצל השומר את השור או את החמור, את השה, את הבגד או כל דבר אחר, יבואו השניים לפני שופטים. האיש שהשופטים יקבעו ששיקר חייב לשלם פי שניים לאיש האחר.

\p
\v 9 "אם ייתן איש לאיש אחר חמור, שור, שה או כל בהמה אחרת כדי שישמור אותה, והבהמה תמות, תיפָּצע או תיגָנב בלי שאיש יראה,
\v 10 יישבע השומר בה' שלא פגע בבהמה. בעל הבהמה ייקח מה שיישאר ממנה והשומר יהיה פטור מתשלום.
\v 11 אם תיגָנב הבהמה, ישלם השומר לבעליה.
\v 12 אם תיטָרף הבהמה, יביא השומר כעדות את מה שיישאר ממנה ולא יהיה חייב לשלם תמורתה.

\p
\v 13 "אם ישאל איש מאיש אחר בהמה, והבהמה תיפָצע או תמות כשבעליה לא נמצא במקום, יהיה על השואל לשלם.
\v 14 "אם יקרה הדבר בנוכחות הבעלים, לא יהיה השואל חייב לשלם. אם הבהמה שכורה, ישלם השוכר בעדה.

\p
\v 15 "אם יפתה איש בתולה שאינה מאורסת וישכב אִתה, יהיה עליו להתחתן אתה ולשלם לאביה את המוׂהַר שמגיע לו.
\v 16 אם יסרב האב לתת אותה לאיש, ישלם האיש לאב את הסכום שנהוג לשלם על בתולות שמתחתנות.

\p
\v 17 "מכשפות יש להמית.

\p
\v 18 "יש להמית כל מי ששוכב עם בהמה.

\p
\v 19 "יש להשמיד את מי שמקריב קרבן לכל אל אחר חוץ מה'.

\s1 הגנה על החלש

\p
\v 20 "אל תנצל תושב זר ואל תציק לו, כי גם אתם הייתם תושבים זרים במצריים.

\p
\v 21 "אסור להציק לשום יתום או אלמנה.
\v 22 אם תציק לו והוא יזעק אליי לעזרה, אשמע את זעקתו,
\v 23 אכעס ואהרוג אתכם במלחמה. אז יהיו נשותיכם אלמנות ובניכם יתומים.

\p
\v 24 "אם תלווה כסף לעני מבני עמי שחי ביניכם, אל תדרוש ממנו בכוח לשלם את חובו ואל תוסיף ריבית לחוב שלו.
\v 25 אם תיקח את מעילו של אדם כעירבון, השֵב את המעיל לפני שקיעת השמש
\v 26 כי זה הכיסוי היחידי שיש לו ובו הוא מתכסה. אם תיקח אותו, במה יתכסה? אם הוא יקרא לי לעזרה, אשמע, כי אני מלא רחמים.

\s1 כבוד לאלוהים ולמנהיגים

\p
\v 27 "אל תקלל את השופטים או את מנהיגי עמך.

\p
\v 28 "אל תאחר לתת ביכורים ותרומות מהיבול שלך ומהיין והשמן שלך. תן לי גם את בנך הבכור.
\v 29 כך תעשה גם עם בכורות הבקר והצאן שלך. שבעה ימים יהיה בכור הבהמה עם אמו וביום השמיני תיתן אותו לי.
\v 30 התנהגו כאנשים המוקדשים לאלוהים. אל תאכלו בשר בהמה שנטרפה ונמצאה בשדה. הַשליכו אותו לכלבים.

\s1 יחסים בין בני אדם

\p
\c 23
\cp כג
\v 1 "אל תפיץ שקרים. אל תשתף פעולה עם רשע בכך שתתמוך במעשיו הרעים.
\v 2 אל תעשה מעשים רעים רק משום שהרוב עושה אותם. אל תעיד עדות שקר כדי להיות לצד הרוב.
\v 3 אל תַפלה לטובה את העני במשפט.

\p
\v 4 "אם תפגוש בשור של אויבך או בחמורו שתעו בדרך, השב אותם לאויבך.
\v 5 אם תראה את החמור של שונאך נופל מכובד משאו, אל תעזוב אותו כך. עזור לו.
\v 6 אל תַפלה נזקקים במשפט.
\v 7 התרחק משקרים. אל תהרוג צדיק או אדם חף מפשע, כי לא אצדיק את הרשע שיעשה זאת.
\v 8 אל תיקח שוחד כי השוחד מסנוור חכמים וגורם לצדיקים להגיע להחלטות לא נכונות.
\v 9 אל תציק לתושב זר. אתם יכולים להבין את מצבו של תושב זר כי בעצמכם הייתם תושבים זרים במצריים.

\s1 חגים ומועדים

\p
\v 10 "שש שנים תזרע את אדמתך ותאסוף ממנה יבול
\v 11 ובשנה השביעית אל תעבוד אותה. הנזקקים מבני עמך יאכלו מיבולה, ואת מה שיישאר יאכלו חיות הבר. כך תעשה גם עם כרמך ועם מטע הזיתים שלך.

\p
\v 12 "שישה ימים תעשה כל מה שעליך לעשות וביום השביעי אל תעשה שום מלאכה, כדי ששורך וחמורך, בן שפחתך והתושב הזר שעובד אצלך יוכלו לנוח.
\v 13 הַקפד לקיים את כל מה שאמרתי לך. אל תזכיר שמות של אלוהים אחרים ואל תעלה את שמם על שפתיך.

\p
\v 14 "שלושה רגלים בשנה תחגוג לכבודי.
\v 15 שמור את חג המצות ואכוֹל מצות במשך שבעה ימים, כפי שציוויתי עליך לעשות בחודש האביב כי בו יצאת ממצריים. אסור לבוא לפניי בידיים ריקות.
\v 16 בחג הקציר תביא את ביכורי היבול שזרעת בשדותיך. את חג האסיף תחגוג בסוף השנה, כאשר תאסוף את כל יבולך מהשדות.
\v 17 כל זכר יופיע בפני האדון ה' שלוש פעמים בשנה.
\v 18 אל תקריב לי את דם הקרבן כל עוד יש בביתך חמץ. את השומן של קרבן החג אסור להשאיר עד הבוקר.
\v 19 הבֵא לבית ה' אלוהיך את הביכורים הטובים ביותר מיבולך. אל תבשל גדי בחלב אמו.

\s1 הבטחות ה'

\p
\v 20 "אני שולח לפניך מלאך שישמור עליך בדרך ויביא אותך אל המקום שהכנתי.
\v 21 היזהר ממנו ושְמע בקולו. אל תתנגד לו כי הוא לא יסלח לחטאיכם משום שאני שוכן בו.
\v 22 אם באמת תשמע בקולו ותעשה כל מה שאומַר, אהיה אויב לאויביך ומתנגד למתנגדיך.
\v 23 כאשר ילך מלאכי לפניך ויביא אותך אל האֱמורים והחיתים, אל הפריזים והכנענים ואל החיווים והיבוסים, אשמיד אותם.
\v 24 אל תשתחווה לאלוהיהם ואל תעבוד אותם. אל תעשה כמותם. להפך, הרוֹס לגמרי את אליליהם ושבוֹר לגמרי את המצבות שהקימו לכבודם.
\v 25 עִבדו את ה' אלוהיכם, והוא יברך אתכם במזון ובמים ויסיר מכם מחלות.
\v 26 לא יהיו בארצך נשים שיאבדו את ילדיהן או נשים שאינן יכולות ללדת. אתן לך חיים ארוכים.
\v 27 אפיל פחד מפניך ואגרום למהומה בכל עם שבארצו תעבור. אגרום לכל אויביך לברוח מפניך.
\v 28 אשלח לפניך צרעות שיגרשו מפניך את החיווים, הכנענים והחיתים,
\v 29 אבל לא אגרש אותם מפניך בבת אחת, כדי שהארץ לא תישאר עזובה וחיות הבר יתרבו מדי.
\v 30 אגרש את האויב מפניך לאט לאט עד שתתרבה ותוכל להתיישב בארץ.
\v 31 אתן לך את הארץ מים סוף עד הים התיכון, מהמדבר ועד נהר פְּרַת. אעזור לכם לנצח את תושבי הארץ, ותגרשו אותם מפניכם.
\v 32 אל תכרות ברית אתם או עם אלוהיהם.
\v 33 אסור להם להישאר בארצך, כדי שלא יגרמו לך לחטוא כלפיי, כי אם תעבוד את אלוהיהם יהיה לך הדבר למכשול".

\s1 משה עולה להר סיני

\p
\c 24
\cp כד
\v 1 למשה אמר אלוהים: "עלה אל ה' עם אהרון, נדב ואביהוא ועם שבעים מזקני ישראל והשתחוו מרחוק.
\v 2 אתה לבדך תבוא אליי. האחרים לא ייגשו והעם לא יעלה אתך".

\p
\v 3 משה בא אל העם, סיפר כל מה שאמר לו ה' ותיאר את כל החוקים שנתן. כל העם ענה בהסכמה: "נעשה כל מה שאמר ה'!".

\p
\v 4 משה כתב את כל דברי ה'. השכם בבוקר קם משה ובנה מזבח למרגלות ההר. הוא גם הציב שתים עשרה אבנים, שיצגו את שנים עשר שבטי ישראל.
\v 5 אחר כך שלח צעירים מבני ישראל והם העלו פרים כקרבנות לה'.
\v 6 משה שם מחצית מכמות דם הפרים בקערות גדולות ואת המחצית השנייה התיז על המזבח.
\v 7 אחר כך לקח את מגילת הברית והקריא לעם.

\p
העם אמר: "כל מה שאמר ה' - נעשה ונשמע".

\p
\v 8 משה לקח את הדם שבקערות, התיז אותו על העם ואמר: "זה דם הברית שכָּרַת אתכם ה' בהתאם לכל מה שהקראתי לכם".

\p
\v 9 משה ואהרון, נדב ואביהוא ושבעים מזקני ישראל עלו להר,
\v 10 שם ראו את אלוהי ישראל. לרגליו היה משהו שנראה כמו לבֵנים מאבן ספיר צלולה כמו השמים עצמם,
\v 11 אבל אלוהים לא פגע בנכבדי בני ישראל. הם ראו את אלוהים, אכלו ושתו.

\p
\v 12 "עלה אליי אל ההר", אמר ה' למשה. "חכה שם ואתן לך את לוחות האבן שכתבתי עליהם את התורה והמצוות, כדי שתִלמדו אותם".

\p
\v 13 משה ויהושע עוזרו עלו אל הר האלוהים.
\v 14 לפני שעלו אמר משה לזקנים: "חכו לנו כאן עד שנשוב אליכם. אהרון וחור יישארו אתכם וכל מי שיש לו ריב או בעיה יפנה אליהם".

\p
\v 15 כשעלה משה אל ההר, כיסה ענן את ההר.
\v 16 כבוד אלוהים היה על הר סינַי! שישה ימים כיסה אותו הענן, וביום השביעי קרא ה' למשה מתוך הענן.
\v 17 כבוד ה' נראה לבני ישראל כאש בוערת בראש ההר.
\v 18 משה נכנס לבדו לתוך הענן ועלה אל ההר. הוא נשאר שם ארבעים יום וארבעים לילה.

\s1 תרומה

\p
\c 25
\cp כה
\v 1 ה' אמר למשה:
\v 2 "אמור לבני ישראל להביא לי תרומה. קַבלו מכל אחד את התרומה שירצה לתת לי.
\v 3 את הדברים האלה תקבלו בעבורי כתרומה: זהב, כסף ואָרָד,
\v 4 חוטים כחולים, סגולים ואדומים, פשתן ושער עזים,
\v 5 עורות אֵילים צבועים באדום ועורות תחשים, עצי שיטה,
\v 6 שמן למנורה, בְּשָׂמִים לשמן ההקדשה ולקְטוֹרֶת הריחנית,
\v 7 אבני שוהם ואבנים יקרות אחרות לשיבוץ האֵפוֹד [מעין סינר] והחוֹשֶן [מעין כיס].

\p
\v 8 "עשו לי מקדש כדי שאשכון ביניכם.
\v 9 אַראה לך את תכנית המשכן וכל הציוד שלו, ולפיה תעשו אותם.

\s1 הוראות בקשר למשכן

\s2 הארון והכפורת

\p
\v 10 "עשו מעץ שיטה ארון באורך מטר ועשרים וחמישה סנטימטר, ברוחב שבעים וחמישה סנטימטר ובגובה שבעים וחמישה סנטימטר.
\v 11 צפֵּה את הארון בזהב טהור מבפנים ומבחוץ, ועשֵׂה לו קישוט זהב מסביב.
\v 12 חבֵּר לארבע פינותיו ארבע טבעות יצוקות מזהב, שתיים מכל צד.
\v 13 עשה מוטות מעץ שיטה וצפה אותם בזהב.
\v 14 הַשחֵל את המוטות בטבעות שבצדי הארון כדי לשאת אותו.
\v 15 המוטות יישארו באופן קבוע בתוך טבעות הארון, אסור להוציא אותם.
\v 16 בארון תשים את לוחות הברית שאתן לך.

\p
\v 17 "עשה לארון כַּפּוֹרֶת [מכסה] מזהב טהור באורך מטר ועשרים וחמישה סנטימטר וברוחב שבעים וחמישה סנטימטר.
\v 18 עשה שתי דמויות מלאכים מפוסלות בפטיש בשני קצוות הכפורת,
\v 19 מלאך אחד בכל קצה. עשה את המלאכים מאותו גוש זהב של הכפורת, בשני הקצוות שלה.
\v 20 המלאכים יפרשׂו את כנפיהם מלמעלה ויכסו בהן את הכפורת. הם יעמדו זה מול זה כשהם פונים אל הכפורת.
\v 21 שים את הכפורת מעל הארון ובארון שים את לוחות הברית שאתן לך.
\v 22 שָם, מעל הכפורת, בין שני המלאכים שעל ארון הברית, אפגוש אותך ואומר לך כל מה שאני מצווה עליך לצוות על בני ישראל.

\s2 השולחן

\p
\v 23 "עשֵׂה שולחן מעץ שיטה באורך מטר, ברוחב חמישים סנטימטר ובגובה שבעים וחמישה סנטימטר.
\v 24 צפֵּה אותו בזהב טהור ועשה לו קישוט זהב מסביב.
\v 25 עשה סביב רגלי השולחן מסגרת ברוחב שמונה סנטימטר ועשה גם לה קישוט זהב.
\v 26 עשה לשולחן ארבע טבעות זהב וחבֵּר אותן לדפנות החיצוניות של ארבע רגליו,
\v 27 בגובה המסגרת. בטבעות ישחילו מוטות כדי לשאת את השולחן.
\v 28 את המוטות עשה מעץ שיטה וצפה אותם בזהב. בעזרת המוטות יישאו את השולחן.
\v 29 עשה גם את כלי השולחן מזהב טהור: את הקערות, את הכפות ואת כדי היין והכוסות.
\v 30 שים על השולחן לחם פנים - לחם שיהיה ערוך לפניי תמיד.

\s2 המנורה

\p
\v 31 "עשֵׂה מנורה מזהב טהור, כולה מגוש זהב אחד. הבסיס והרגל שעליהם היא עומדת, הקָנים, הגביעים, הניצנים והפרחים - כולם יֵצאו מהקנה האמצעי.
\v 32 שישה קנים יֵצאו ממנו, שלושה קנים מכל צד.
\v 33 בכל קנה עשה שלושה גביעים בצורת פרח השקד, ניצן ומעליו פרח. כך תעשה את ששת הקנים היוצאים מהקנה האמצעי.
\v 34 בקנה האמצעי יהיו ארבעה גביעים בצורת פרח השקד, ניצן ומעליו פרח.
\v 35 מתחת לכל זוג קנים של ששת הקנים היוצאים מהמנורה יהיה ניצן.
\v 36 הניצנים והקנים יֵצאו מהקנה האמצעי ויֵיעשו מאותו גוש של זהב טהור.
\v 37 עשה למנורה שבעה גביעי שמן וסדר אותם כך שיאירו קדימה.
\v 38 המלקחיים והכפות השטוחות יהיו גם הם מזהב טהור.
\v 39 המנורה וכל כליה יֵיעשו משלושים וארבעה קילוגרם זהב.
\v 40 הקפד לעשות אותם בהתאם לתכנית שתִראה על ההר.

\s2 המשכן

\p
\c 26
\cp כו
\v 1 "את המשכן עשֵׂה מעשר יריעות ארוגות מחוטי פשתן שֶׁחוטים כחולים, סגולים ואדומים שזורים בהם ויוצרים דמויות של מלאכים. אומן יעשה אותן במומחיות.
\v 2 כל היריעות יהיו באותו גודל: ארבעה עשר מטר אורך ושני מטר רוחב.
\v 3 כל חמש יריעות יהיו מחוברות זו לזו.
\v 4 \vp 4-5\vp* בקצה אחד של כל קבוצת יריעות עשה חמישים לולאות כחולות, כך שהלולאות שבקבוצה האחת יהיו מול הלולאות שבקבוצה האחרת.
\v 6 עשה חמישים ווים מזהב וחבר בעזרתם את קבוצות היריעות זו לזו, כך שכל עשר היריעות יהיו למשכן אחד.

\p
\v 7 "עשֵׂה מאחת עשרה יריעות משְׂער עזים אוהל לכיסוי המשכן.
\v 8 כל אחת עשרה היריעות יהיו באותו גודל: חמישה עשר מטר אורך ושני מטר רוחב.
\v 9 חבֵּר חמש יריעות זו לזו וגם את שש היריעות הנותרות חבר זו לזו. את היריעה השישית קפֵּל מעל פתח האוהל.
\v 10 עשה חמישים לולאות בקצה אחד של כל קבוצת יריעות.
\v 11 עשה חמישים ווים מארד, השחל את הווים בלולאות וחבר את יריעות האוהל ליחידה אחת.
\v 12 חצי מקבוצת היריעות האחורית תכסה את אחורי המשכן.
\v 13 לאורך יריעות האוהל יישאר עודף של חמישים סנטימטר מכל צד, הוא יהיה תלוי משני צדי המשכן ויכסה אותו.

\p
\v 14 "עשֵׂה לאוהל כיסוי מעורות אֵילים צבועים באדום, ומעליהם כיסוי נוסף מעורות תחשים.
\v 15 עשה את קירות המשכן מלוחות עץ שיטה.
\v 16 אורכו של כל לוח יהיה חמישה מטר ורוחבו שבעים וחמישה סנטימטר.
\v 17 עשה בתחתית כל לוח מלוחות המשכן שתי בליטות, זו מול זו.
\v 18 עשה עשרים לוחות לקיר הדרומי של המשכן,
\v 19 וארבעים בסיסים מכסף שתניח עליהם את עשרים הלוחות. מתחת לכל לוח יהיו שני בסיסים, בסיס מתחת לכל בליטה שבלוח.
\v 20 גם לקיר הצפוני של המשכן עשה עשרים לוחות
\v 21 וארבעים בסיסים מכסף, שני בסיסים מתחת לכל לוח.
\v 22 לקיר האחורי של המשכן, הפונה מערבה, עשה שישה לוחות.
\v 23 עשה שני לוחות נוספים לפינות הקיר האחורי של המשכן.
\v 24 שני הלוחות יתאימו זה לזה מלמטה עד למעלה. למעלה חבֵּר ביניהם בטבעת. כך תעשה לשני הלוחות בשתי הפינות.
\v 25 בסך הכול יהיו לקיר האחורי שמונה לוחות ושישה עשר בסיסים, שני בסיסים לכל לוח.

\p
\v 26 \vp 26-27\vp* "עשֵׂה מוטות מעץ שיטה, חמישה מוטות לקיר האחד של המשכן, חמישה לקיר השני של המשכן ועוד חמישה לקיר האחורי של המשכן הפונה מערבה.
\v 28 את המוט האמצעי העבֵר בין הלוחות לאורך הקיר מקצה לקצה כדי לחבר ביניהם.
\v 29 צפֵּה בזהב את הלוחות והמוטות. עשה טבעות זהב שבהן יושחלו המוטות.
\v 30 הקֵם את המשכן בהתאם לתכנית שהראיתי לך על ההר.

\s2 הפרוכת

\p
\v 31 "עשֵׂה פָּרוֹכֶת [מסך] מחוטי פשתן שֶחוטים כחולים, סגולים ואדומים שזורים בהם ויוצרים דמויות של מלאכים. אומן יעשה אותה במומחיות.
\v 32 חבֵּר את הפרוכת באמצעות ווי זהב לארבעה עמודים עשויים מעץ שיטה ומצופים בזהב, המחוברים לארבעה בסיסי כסף.
\v 33 הפרוכת תשמש לכם מחיצה בין היכל הקודש לבין קודש הקודשים. תלֵה את הפרוכת על הווים ושים מאחוריה את ארון הברית.

\p
\v 34 "שים את הכפורת על ארון הברית בתוך קודש הקודשים.
\v 35 את השולחן שים מחוץ לפרוכת מצפון ואת המנורה שים מולו מדרום.

\p
\v 36 "עשה מסך לפתח האוהל מחוטי פשתן שאומן ישזור וירקום אותם במומחיות בחוטים כחולים, סגולים ואדומים.
\v 37 עשה למסך חמישה עמודים מעץ שיטה וצפֵּה אותם בזהב. הווים יהיו עשויים מזהב. עשה לעמודים חמישה בסיסים מארד.

\s2 המזבח

\p
\c 27
\cp כז
\v 1 "בנֵה את המזבח מעץ שיטה. המזבח יהיה מרובע, אורכו שני מטר וחצי, רוחבו שני מטר וחצי וגובהו מטר וחצי.
\v 2 עשֵׂה קרנות מזבח כהמשך לארבע פינותיו, וצפֵּה אותו בארד.
\v 3 גם את כלי המזבח עשה מארד: את הקערות ואת היעים לפינוי האפר, את הקערות לדם הקרבנות, את המזלגות שהופכים בהם את בשר הקרבנות ואת הכפות השטוחות.
\v 4 עשה למזבח רשת ארד וחבֵּר אל הרשת ארבע טבעות בארבע הפינות.
\v 5 שים את הרשת מתחת לקצה העליון של המזבח במחצית גובהו.
\v 6 עשה למזבח מוטות מענפי עץ שיטה וצפה אותם בארד.
\v 7 הַשחֵל את המוטות בטבעות שבשני צדי המזבח כדי לשאת אותו.
\v 8 עשה את המזבח מלוחות עץ כך שיהיה חלול מבפנים, כפי שהראיתי לך על ההר.

\s2 החצר

\p
\v 9 "עשֵׂה גדר לחצר המשכן. לצִדה הדרומי עשה יריעות ארוגות מחוטי פשתן באורך חמישים מטר,
\v 10 עשרים עמודים ועשרים בסיסים מארד. הווים והטבעות של העמודים יהיו מכסף.
\v 11 גם לאורך הצד הצפוני של החצר עשה יריעות באורך חמישים מטר. את היריעות תלֵה על ווים מכסף המחוברים לעשרים עמודים שיש להם עשרים בסיסי ארד ושהווים והטבעות שלהם מכסף.
\v 12 לרוחב החצר ממערב עשה יריעות באורך עשרים וחמישה מטר ועשרה עמודים שלהם עשרה בסיסים.
\v 13 ממזרח יהיה רוחב החצר עשרים וחמישה מטר, ופתח המשכן יהיה באמצע.
\v 14 \vp 14-15\vp* תלה יריעות באורך שבעה מטר וחצי על שלושה עמודים המחוברים לבסיסיהם, מימין ומשמאל לפתח.

\p
\v 16 "לפתח החצר עשה מסך באורך עשרה מטר, שאומן ישזור וירקום אותו במומחיות בחוטי פשתן ובחוטים כחולים, סגולים ואדומים. תלה את המסך על ארבעה עמודים מחוברים לארבעה בסיסים.
\v 17 כל העמודים יהיו מוקפים בפסי כסף ויהיו להם ווים מכסף ובסיסים מארד.
\v 18 אורכה של החצר יהיה חמישים מטר ורוחבה עשרים וחמישה מטר. היא תהיה מוקפת גדר בגובה שני מטר וחצי, העשויה מיריעות ארוגות מחוטי פשתן, ולעמודיה יהיו בסיסים מארד.

\p
\v 19 "גם כל הכלים שנועדו לעבודת המשכן וכל יתדות המשכן וגדר החצר יהיו עשויים מארד.

\s2 השמן למנורה

\p
\v 20 "צַווה על בני ישראל להביא שמן זית טהור מזיתים כתושים. השמן ישמש למנורה שתאיר בקביעות.
\v 21 אהרון ובניו יכינו את המנורה באוהל מועד מחוץ לפרוכת המסתירה את ארון הברית כדי שהמנורה תבער מערב עד בוקר לפני ה'. זהו חוק קבוע לעולם שאהרון ובניו וכל דורותיהם חייבים לקיים בשם בני ישראל.

\s2 בגדי הכוהן הגדול

\p
\c 28
\cp כח
\v 1 "קְרא אליך מבני ישראל את אהרון אחיך ואת בניו, נדב ואביהוא, אלעזר ואיתמר, כדי שישרתו אותי ככוהנים.
\v 2 עשֵׂה לאהרון אחיך בגדי קודש שיעניקו לו כבוד ופאר.
\v 3 אמוֹר לכל האומנים שנתתי להם כישרון, לעשות את בגדי אהרון. בבגדים אלה יוקדש אהרון לשרת אותי ככוהן.
\v 4 אלה הבגדים שיעשו האומנים: חושן [מעין כיס], אפוד [מעין סינר], בגד עליון, כותונת משובצת, מִצְנֶפֶת [כיסוי ראש] וחגורה. האומנים יעשו את הבגדים המיוחדים לאהרון אחיך ולבניו כדי שישרתו אותי ככוהנים.
\v 5 לשם כך ייקחו האומנים את הזהב, את החוטים הכחולים, הסגולים והאדומים ואת הפשתן.

\s2 האפוד

\p
\v 6 "את האפוד יעשו האומנים במומחיות מחוטי זהב, מחוטים כחולים, סגולים ואדומים ומחוטי פשתן.
\v 7 שתי כתפיות יתחברו אל שני קצוות האפוד.
\v 8 חגורת האפוד תהיה חלק מהאפוד עצמו וארוגה כמוהו מחוטי זהב, מחוטים כחולים, סגולים ואדומים ומחוטי פשתן.
\v 9 קח את שתי אבני השוהם וחקוֹק עליהן את שמות בני ישראל לפי סדר הולדתם,
\v 10 שישה שמות על האבן האחת ואת ששת השמות האחרים על האבן השנייה.
\v 11 חקוֹק במומחיות את שמות בני ישראל על האבנים כמו שחוקקים על חותמת. שבֵּץ את האבנים בשתי מסגרות זהב.
\v 12 שים את שתי האבנים על כתפיות האפוד כדי שיזכירו את בני ישראל לפני ה'. כך יישא אהרון את שמותיהם על כתפיו ויזכיר אותם כשיבוא לפני ה'.
\v 13 עשה אבזמים מרובעים מזהב
\v 14 ושתי שרשרות קלועות כחבל מחוטי זהב טהור. הַשחֵל את השרשרות הקלועות בתוך האבזמים.

\s2 החושן

\p
\v 15 "עשֵׂה במומחיות את חושן המשפט. ארוֹג אותו כמו את האפוד, מחוטי זהב, מחוטים כחולים, סגולים ואדומים ומחוטי פשתן.
\v 16 קפֵּל את האריג כך שיִיוָוצֵר ריבוע שאורכו עשרים וחמישה סנטימטר ורוחבו עשרים וחמישה סנטימטר.
\v 17 שבֵּץ בו ארבעה טורים של אבנים יקרות. בטור האחד: אוֹדֶם, פִּטְדָה ובָרֶקֶת.
\v 18 בטור השני: נוֹפֶךְ, סַפִּיר ויַהֲלוֹם.
\v 19 בטור השלישי: לֶשֶׁם, שְׁבוֹ ואַחְלָמָה.
\v 20 בטור הרביעי: תַרְשִׁישׁ, שׁוֹהַם ויָשְׁפֵה. כל האבנים יהיו ממוסגרות בזהב.
\v 21 האבנים ייקָראו על שמות שנים עשר שבטי ישראל, ועל כל אבן יהיה חקוּק שמו של אחד משנים עשר השבטים.

\p
\v 22 "עשֵׂה לחושן שרשרות קלועות מחוטי זהב טהור.
\v 23 עשה לחושן גם שתי טבעות זהב וחבֵּר אותן אל שתי הפינות העליונות שלו.
\v 24 הַשחֵל את קצות שרשרות הזהב בשתי הטבעות שבפינות החושן.
\v 25 את שני הקצוות האחרים של השרשרות חבר מלפנים לשני האבזמים שעל כתפיות האפוד.
\v 26 עשה עוד שתי טבעות זהב וחבֵּר אותן לשתי הפינות התחתונות של החושן, קרוב לאפוד.
\v 27 עשה שתי טבעות נוספות וחבר אותן מקדימה, לקצוות התחתונים של שתי הכתפיות בַּמקום שהן מתחברות לחגורת האפוד.
\v 28 את טבעות החושן חבֵּר לטבעות האפוד באמצעות חוט כחול כך שהחושן יתחבר לחגורה ולא יזוז מהאפוד.

\p
\v 29 "אהרון יישא את שמות שבטי ישראל שעל חושן המשפט קרוב ללבו כאשר יבוא אל המשכן, כדי שתמיד יזכירו את בני ישראל לפני ה'.
\v 30 שים בתוך החושן את האוּרים והתוּמים כדי שיהיו קרובים ללב אהרון כשהוא בא לפני ה'. כך יישא אהרון תמיד את האורים והתומים שבעזרתם קיבלו בני ישראל החלטות, קרוב ללבו כשהוא בא לפני אלוהים.

\s2 הבגד העליון

\p
\v 31 "עשֵׂה את הבגד העליון מאריג שכולו כחול.
\v 32 במרכז האריג עשה פתח ששוליו יהיו ארוגים חזק ובמומחיות כדי שלא ייקרע.
\v 33 סביב השוליים התחתונים של הבגד חבֵּר רימונים שזורים מחוטים כחולים, סגולים ואדומים וביניהם פעמוני זהב.
\v 34 פעמון זהב ורימון, פעמון זהב ורימון סביב שולי הבגד.
\v 35 כאשר ייכנס אהרון לעבוד במשכן לפני ה' וכאשר יֵצא, יישָמע קול הפעמונים ואהרון לא ימות.

\s2 כתר הכוהן הגדול

\p
\v 36 "עשֵׂה לוחית מזהב טהור וחקוֹק עליה כמו על חותמת: 'קודש לה' '.
\v 37 חבֵּר אותה בחוט כחול לצִדה הקדמי של המצנפת.
\v 38 הלוחית תהיה על מצחו של אהרון, כך יישא את החטאים הקשורים בעבודת אלוהים או במתנות ובקרבנות שיביאו בני ישראל. היא תהיה תמיד על מצח אהרון כדי שבני ישראל יהיו רצויים לה'.

\p
\v 39 "עשה כותונת משובצת מפשתן. גם את המצנפת עשה מפשתן. את החגורה עשה מחוטים רקומים במומחיות.

\p
\v 40 "עשֵׂה לבני אהרון כותונות, חגורות וכובעים שיעניקו להם כבוד ופאר.
\v 41 הלבֵּש בבגדים את אהרון אחיך ואת בניו, מְשח אותם, מַנה אותם והקדש אותם לשרת אותי ככוהנים.
\v 42 עשה להם מכנסי פשתן כדי לכסות את רגליהם מהמותן עד הברכיים.
\v 43 אהרון ובניו ילבשו את המכנסיים כשייכנסו לאוהל מועד או כשייגשו למזבח לעבוד במשכן, כדי שלא יחטאו וימותו. זהו חוק שיחול לעולם על אהרון ועל צאצאיו.

\s2 מינוי הכוהנים

\p
\c 29
\cp כט
\v 1 "כך תעשה כדי להקדיש את אהרון ובניו לשרת אותי ככוהנים: קח פר צעיר אחד מהבקר ושני אֵילים שאין בהם פגם.
\v 2 הכן מקמח חיטה משובח בצק ללא שמרים ואפֵה ממנו לחם, חלות עשויות בשמן ועוגיות דקיקות מרוחות בשמן.
\v 3 שים את כל דברי המאפה בסל אחד והקרֵב אותם לה' עם הפר ושני האילים.
\v 4 קרֵב את אהרון ואת בניו לפתח אוהל מועד ורחץ אותם.
\v 5 קח את הבגדים והלבֵּש את אהרון בכותונת, בבגד שמעל הכותונת, באפוד ובחושן, וחגור סביב מותניו את חגורת האפוד.
\v 6 שים לראשו את המצנפת ומעליה את כתר הכוהן הגדול.
\v 7 קח את שמן ההקדשה, צוק על ראש אהרון ומְשח אותו.
\v 8 הבא את בניו והלבֵּש אותם בכותונות.
\v 9 חגוֹר לאהרון ולבניו חגורות וחבוֹש לראשם את הכובעים. הם יהיו כוהנים לעולם. כך תְמַנֵה את אהרון ואת בניו.

\p
\v 10 "הבֵא את הפר לפני אוהל מועד כדי שאהרון ובניו יניחו את ידיהם על ראשו.
\v 11 שְׁחט את הפר לפני ה' בפתח אוהל מועד.
\v 12 קח מדם הפר ומְרח אותו באצבע על קרנות המזבח, ואת יתר הדם שפוֹך על בסיס המזבח.
\v 13 קח את השומן שמכסה את האברים הפנימיים, את קרום הכבד ואת שתי הכליות והשומן שמכסה אותן, ושרוֹף אותם על המזבח.
\v 14 את הבשר, את העור ואת הצואה של הפר שרוֹף מחוץ למחנה. זהו קרבן על חטא.

\p
\v 15 "הבֵא את אחד האילים כדי שאהרון ובניו יניחו את ידיהם על ראשו.
\v 16 שְׁחט אותו והתז את דמו על כל צדי המזבח.
\v 17 חתוֹך את האיל לנתחים, רְחץ את אבריו הפנימיים ואת רגליו ושים אותם עם הראש והנתחים האחרים על המזבח.
\v 18 שרוֹף את כל האיִל על המזבח. זהו קרבן עולה לה', ריח נעים, קרבן הנשרף באש ומוקדש לה'.

\p
\v 19 "הבֵא את האיִל השני כדי שאהרון ובניו יניחו את ידיהם על ראשו.
\v 20 שְׁחט אותו, קח מדמו ומְרח על תנוך אוזנו הימנית של אהרון, על תנוך האוזן הימנית של כל אחד מבניו ועל בוהן היד הימנית ובוהן הרגל הימנית שלהם. את יתר הדם התז על כל צדי המזבח.
\v 21 קח מהדם שעל המזבח ומשמן ההקדשה והתז על אהרון ועל בגדיו, על בני אהרון ועל בגדיהם. כך תקדיש לעבודת ה' את אהרון ואת בגדיו, את בני אהרון ואת בגדיהם.

\p
\v 22 "קח מהאיִל את השומן, את זנבו השמן ואת השומן שמכסה את אבריו הפנימיים, את קרום הכבד, את שתי הכליות ואת השומן שמכסה אותן ואת השוק הימנית של האיל. זהו האיל המוקרב לִכבוד מינוי הכוהנים.

\p
\v 23 "מסל דברי המאפה שלפני ה' קח לחם אחד, לחם עגול עשוי בשמן ועוגייה דקיקה אחת.
\v 24 שים את כל אלה על כפות הידיים של אהרון ובניו והנף את הכול לפני ה' כקרבן תנופה.
\v 25 לאחר מכן קח את כל הקרבנות מידי אהרון ובניו ושרוֹף אותם על המזבח עם קרבן העולה כדי שיפיצו ריח נעים לה', זהו קרבן הנשרף באש ומוקדש לה'.

\p
\v 26 "קח את חזה איל המינוי של אהרון והנף אותו לפני ה' כקרבן תנופה, זה החלק שלך.
\v 27 הקדֵש את החזה והשוק שנלקחו מאיל המינוי של אהרון ובניו והונפו לפני ה'.
\v 28 זה החלק שייתנו בני ישראל לאהרון ולצאצאיו לעולם. זוהי תרומת בני ישראל לה' מזבחי השלום שיקריבו.

\p
\v 29 "הבגדים המיוחדים של אהרון יעברו בירושה לבניו, והבנים ילבשו אותם כאשר ימשחו אותם וימַנו אותם לתפקידם.
\v 30 הבן שימלא את מקומו של אהרון ילבש אותם במשך שבעה ימים כאשר יבוא אל אוהל מועד כדי לעבוד במשכן.

\p
\v 31 "קח את איל המינוי ובַשֵׁל את בשרו בְּמקום המוקדש לה'.
\v 32 אהרון ובניו יאכלו את בשר האיל ואת הלחם שבסל בפתח אוהל מועד.
\v 33 הם יאכלו את הקרבנות שכיפרו על חטאיהם. כך יש לְמַנות ולהקדיש את אהרון ובניו לתפקידם. איש מלבדם לא יאכל מקרבנות אלה כי הם מוקדשים לה'.
\v 34 אם יישארו עד הבוקר שאריות מבשר איל המינוי או מהלחם, שרוֹף אותם. אסור לאכול מהם כי הם מוקדשים לה'.
\v 35 עשֵׂה לאהרון ולבניו כל מה שציוויתי עליך. טקס המינוי יימשך שבעה ימים.

\p
\v 36 "הקרֵב מדי יום פר כקרבן על חטא כדי לכפר על טומאת המזבח ולטהר אותו, ומְשח אותו כדי להקדיש לי אותו.
\v 37 כַּפֵּר על טומאת המזבח במשך שבעה ימים, כך תטהר אותו והוא יהיה מוקדש לה' באופן מיוחד. כל מי שייגע בו יהיה מוקדש לה'.
\v 38 אלה הקרבנות הקבועים שתקריב על המזבח: שני כבשים בני שנה מדי יום,
\v 39 כבש אחד בבוקר וכבש שני לקראת הערב.
\v 40 עם הכבש האחד הבֵא גם שני ליטר קמח חיטה משובח מעורבב בליטר שמן מזיתים כתושים, וליטר יין כקרבן.
\v 41 את הכבש השני הקרֵב לקראת הערב וגם אז, כמו בבוקר, הבא תערובת של קמח ושמן כמנחה ויין כקרבן. הקרבן הנשרף באש ומוקדש לה' יפיץ ריח נעים לה'.
\v 42 זהו קרבן קבוע שעל כל דורותיכם להקריב בפתח אוהל מועד לפני ה', כי שם אפגוש אתכם כדי לדבר אליך.
\v 43 שם אפגוש את בני ישראל וכבודי יקדש את המקום.
\v 44 אקדיש לי את אוהל מועד ואת המזבח. את אהרון ובניו אקדיש לשרת אותי ככוהנים.
\v 45 אשכון בין בני ישראל ואהיה האלוהים שלהם.
\v 46 הם יֵדעו שאני ה' אלוהיהם שהוציא אותם מארץ מצריים כדי לשכון ביניהם. אני ה' אלוהיהם.

\s2 מזבח הקטורת

\p
\c 30
\cp ל
\v 1 "עשֵׂה מעץ שיטה מזבח שמעלים עליו קטורת.
\v 2 המזבח יהיה מרובע, אורכו חמישים סנטימטר, רוחבו חמישים סנטימטר וגובהו מטר. קרנות המזבח יהיו המשך לפינותיו.
\v 3 צפֵּה את כולו בזהב טהור: את החלק העליון, את הדפנות מסביב ואת קרנות המזבח. עשה סביבו קישוט זהב.
\v 4 חבֵּר שתי טבעות זהב מתחת לקישוט הזהב, משני צדי המזבח, זו מול זו. בטבעות יושחלו מוטות כדי לשאת את המזבח.
\v 5 עשה את המוטות מעץ שיטה וצפה אותם בזהב.
\v 6 שים את המזבח לפני הפרוכת שמסתירה את ארון הברית, מול הכפורת שעל לוחות הברית, במקום שאפגוש אותך.

\p
\v 7 "מדי בוקר יעלה אהרון על המזבח קטורת ריחנית לאחר שינקה את גביעי השמן.
\v 8 גם כשידליק אהרון את האש בגביעי השמן של המנורה לקראת הערב, יעלה קטורת. הקטורת תועלה תמיד לפני ה' בכל הדורות.
\v 9 אל תעלו על מזבח הקטורת שום קטורת אחרת ושום קרבן עולה או מנחה. גם יין אל תשפכו עליו כקרבן.
\v 10 פעם אחת בשנה יכפר אהרון על קרנות המזבח בדם קרבן הכיפורים. פעם אחת בשנה בכל הדורות יכפר עליו. המזבח מוקדש לה' באופן מיוחד".

\s2 כסף הכופר

\p
\v 11 ה' אמר למשה:
\v 12 "כאשר תספור את בני ישראל, ייתן כל איש לה' סכום כסף ככופר [כתחליף] לחייו כדי שה' לא יפגע בעם בזמן המִפקד.
\v 13 זה הסכום שייתן כל אחד כשיעבור לפני האנשים שעורכים את המִפקד: חצי שקל לפי שקל הקודש (שקל הקודש שווה עשרים גירה). זוהי תרומה לה'.
\v 14 כל מי שעובר על פני האנשים שעורכים את המפקד וגילו מעשרים ומעלה ייתן תרומה לה'.
\v 15 העשיר לא ייתן יותר מחצי שקל והעני לא ייתן פחות. כולכם תיתנו תרומה לה' ככופר לחייכם.
\v 16 קח את כסף הכופר שקיבלת מבני ישראל והשתמש בו לעבודת אוהל מועד. הכסף יזכיר את בני ישראל לפני ה' וישמש כופר לחייכם".

\s2 קערת הרחצה

\p
\v 17 ה' המשיך לדבר אל משה:
\v 18 "עשֵׂה קערת רחצה גדולה מארד שתעמוד על בסיס ארד. שים את קערת הרחצה בין אוהל מועד לבין המזבח ומלא אותה מים.
\v 19 במימיה ירחצו אהרון ובניו את ידיהם ואת רגליהם.
\v 20 עליהם לרחוץ במים לפני שהם נכנסים לאוהל מועד כדי שלא ימותו. גם לפני שהם ניגשים למזבח להקריב קרבנות לה',
\v 21 עליהם לרחוץ במים כדי שלא ימותו. זהו חוק שהם וצאצאיהם חייבים לשמור לעולם, בכל הדורות".

\s2 שמן ההקדשה

\p
\v 22 עוד אמר ה' למשה:
\v 23 "קח חומרים ריחניים משובחים: שישה קילוגרם מור נקי, שלושה קילוגרם קינמון, שלושה קילוגרם בושם קָנֶה,
\v 24 שישה קילוגרם קִידָה וארבעה ליטר שמן זית.
\v 25 עשֵׂה מהם שמן להקדשה, תערובת ריחנית עשויה במומחיות. זהו שמן ההקדשה.
\v 26 מְשח בו את אוהל מועד ואת ארון הברית,
\v 27 את השולחן ואת כל הכלים שעליו, את המנורה ואת כליה ואת מזבח הקטורת.
\v 28 משח גם את מזבח קרבנות העולה ואת כל כליו, את קערת הרחצה ואת בסיסה.
\v 29 כך תקדיש אותם לה', והם יהיו מוקדשים לה' באופן מיוחד. כל מי שייגע בהם יהיה מוקדש לה'.
\v 30 גם את אהרון ואת בניו תמשח, כך תקדיש אותם לשרת אותי ככוהנים.
\v 31 אמור לבני ישראל, 'בכל הדורות תמשחו בשמן זה את כל מה שיוקדש לי.
\v 32 אל תמרחו אותו על הגוף ואל תעשו עוד שמן כמוהו. שמן זה מוקדש לי לכן התייחסו אליו כאל דבר המוקדש לה'.
\v 33 מי שיעשה עוד שמן כזה או ימשח בו אדם שאינו כוהן - ייכָּרת מעמו".

\s2 הקטורת הריחנית

\p
\v 34 ה' אמר למשה: "קח כמות שווה מכל החומרים האלה: נָטָף, שְׁחֵלֶת, חֶלְבְּנָה, לְבוֹנָה טהורה וחומרים ריחניים אחרים,
\v 35 ועשֵׂה מהם במומחיות קטורת טהורה מעורבת במלח, המוקדשת לעבודת ה'.
\v 36 כְּתוֹש חלק ממנה לאבקה דקה ושים אותה באוהל מועד מול ארון הברית, בַּמקום שאפגוש אותך. התייחסו אל הקטורת כאל דבר המוקדש לה' באופן מיוחד.
\v 37 אל תעשו קטורת כזאת לעצמכם. התייחסו אליה כאל דבר המוקדש לה'.
\v 38 כל מי שיעשה קטורת כזאת כדי להריח ממנה - ייכָּרת מעמו".

\s1 מינוי בצלאל

\p
\c 31
\cp לא
\v 1 ה' הוסיף לדבר אל משה ואמר:
\v 2 "שים לב! בחרתי בִּבְצַלְאֵל בֶּן אוּרִי בֶּן חוּר משבט יהודה
\v 3 ומילאתי אותו רוח אלוהים, כישרון, מומחיות וידע לכל סוגי המלאכות.
\v 4 תכונות אלה יאפשרו לו לתכנן ולבצע עבודות אומנות בזהב, בכסף ובארד,
\v 5 לחקוק באבנים יקרות ולשבץ אותן, לגלף בעץ ולעשות כל מלאכה.
\v 6 אני נותן לו כעוזר את אָהֳלִיאָב בֶּן אֲחִיסָמָךְ משבט דן. נתתי כישרון לעוד אומנים, והם יעשו כל מה שציוויתי עליך:
\v 7 את אוהל מועד, את ארון הברית ואת הכפורת שמעליו, את כל הציוד שבאוהל,
\v 8 את השולחן וכליו, את המנורה שעשויה מזהב טהור וכל כליה, את מזבח הקטורת,
\v 9 את מזבח קרבנות העולה וכליו, את קערת הרחצה והבסיס שלה,
\v 10 את בגדי הכהונה ואת הבגדים המיוחדים של אהרון הכוהן ושל בניו,
\v 11 את שמן ההקדשה ואת הקטורת הריחנית שנועדה להיכל הקודש. האומנים יעשו כל מה שציוויתי עליך".

\s1 מצוות השבת

\p
\v 12 ה' אמר למשה להגיד לבני ישראל:
\v 13 'שִמרו את השבתות שלי כי השבת היא אות ביני וביניכם לכל הדורות כדי שתדעו שאני ה' המקדיש אתכם לי.
\v 14 לכן שִמרו את השבת. התייחסו אליה כאל יום המוקדש לה'. המיתו את מי שיחלל אותה, כי מי שיעשה בה מלאכה כלשהי ייכָּרת מעמו.
\v 15 שישה ימים תעבוד, אך היום השביעי הוא שבת שבתון, יום המוקדש לה'. המיתו את כל מי שיעבוד ביום השבת.
\v 16 בני ישראל חייבים לשמור את השבת ולחגוג אותה בכל הדורות, זאת ברית עולם.
\v 17 זהו אות ביני לבין בני ישראל לעולם, כי בשישה ימים עשה ה' את השמים ואת הארץ וביום השביעי לא עבד אלא נח".
\v 18 כאשר סיים ה' לדבר אל משה על הר סינַי, הוא נתן לו את שני לוחות הברית, לוחות אבן כתובים באצבע אלוהים.

\s1 עגל הזהב

\p
\c 32
\cp לב
\v 1 כאשר ראה העם שמשה מתמהמה ואינו יורד מההר, התכנס העם ודרש מאהרון: "עשֵׂה לנו אלוהים שידריכו אותנו, כי איננו יודעים מה קרה לאיש הזה, משה, שהעלה אותנו ממצריים".

\p
\v 2 "הַסירו את עגילי הזהב מאוזני נשותיכם, בניכם ובנותיכם, והביאו את העגילים אליי", אמר אהרון.
\v 3 כולם מיהרו להסיר את עגילי הזהב מאוזניהם והביאו אותם לאהרון.
\v 4 אהרון לקח מהם את הזהב, התיך אותו ויצר ממנו בתבנית פסל יצוק בדמות עגל.

\p
"ישראל, אלה האלוהים שהעלו אתכם ממצריים!", אמרו.

\p
\v 5 כאשר ראה זאת אהרון, הוא בנה מזבח מול העגל. "מחר יום חג המוקדש לה'!", קרא ואמר.

\p
\v 6 למחרת קמו בני ישראל מוקדם והקריבו עולות וזבחי שלום. אחר כך ישבו לאכול, לשתות ולחגוג.

\p
\v 7 ה' אמר למשה: "רד מההר! עמך שהעלית ממצריים חָטא.
\v 8 הם מיהרו לעזוב את הדרך שציוויתי עליהם לחיות על פיה, ועשו להם פסל יצוק בדמות עגל, השתחוו, הקריבו לו קרבנות ואמרו, 'אלה האלוהים שלך ישראל, שהעלו אותך ממצריים!'.
\v 9 ראיתי שהעם הזה עקשן וסרבן.
\v 10 הנח לי עכשיו ואשמיד אותם בכעסי, וממך אקים עם גדול".

\p
\v 11 משה התחנן לה' אלוהיו: "למה אתה כועס על עמך, העם שהוצאת ממצריים בכוח רב?
\v 12 למה יאמרו המצרים, 'הוא הוציא אותם בכוונה רעה כדי להרוג אותם בין ההרים ולהשמיד אותם'? חזור בך מכעסך ואל תביא על עמך את האסון שאמרת שתביא.
\v 13 זכור את עבדיך אברהם, יצחק וישראל, שנשבעת להם בשמך, 'ארבה את צאצאיכם כמספר כוכבי השמים, ואתן לצאצאיכם את הארץ שהבטחתי, והיא תהיה נחלתכם לעולם' ".

\p
\v 14 ה' החליט לא להביא על עמו את האסון שהתכוון להביא.

\p
\v 15 משה ירד מההר ושני לוחות הברית בידיו, כתובים משני הצדדים, מלפנים ומאחור.
\v 16 אלוהים עשה את הלוחות וכתב עליהם בחריטה.

\p
\v 17 יהושע שמע את העם מריע ואמר למשה: "קול מלחמה נשמע במחנה".

\p
\v 18 "אין זה קול ניצחון ואין זה קול תבוסה. קול שירה אני שומע", אמר משה.

\p
\v 19 כשהתקרב משה למחנה וראה את העגל ואת הריקודים, הוא כעס מאוד, השליך את הלוחות ארצה וניפץ אותם לרגלי ההר!
\v 20 אחר כך לקח משה את העגל שעשו בני ישראל, שרף אותו, טחן אותו לאבקה דקה, פיזר אותה על המים והִשקה בהם את בני ישראל.

\p
\v 21 "מה עשה לך העם הזה שהבאת עליו חטא גדול כל כך?!", שאל משה את אהרון.

\p
\v 22 "אל תכעס, אדוני. אתה מכיר את העם ויודע שהוא נוטה לרע.
\v 23 הם אמרו לי, 'עשֵׂה לנו אלוהים שידריכו אותנו, כי איננו יודעים מה קרה לאיש הזה, משה, שהעלה אותנו ממצריים'.
\v 24 שאלתי אותם 'למי יש זהב?', וביקשתי שיסירו אותו. הם נתנו לי את הזהב ולאחר שהִשלכתי אותו לאש יצא ממנו עגל".

\p
\v 25 משה ראה שהעם מתפרע, כי אהרון הניח להם להתפרע ולגרום לאויביהם ללעוג להם.
\v 26 לכן נעמד משה בשער המחנה וקרא: "מי שנאמן לה', ייגש אלי!".

\p
כל בני לוי באו אליו
\v 27 והוא אמר להם: "כך אמר ה' אלוהי ישראל, 'קחו כולכם את החרבות שלכם, עִברו במחנה מקצה לקצה והִרגו אפילו את אחיכם, חבריכם וקרובי משפחתכם".

\p
\v 28 בני לוי עשו כדברי משה וביום ההוא נהרגו שלושת אלפים איש מהעם.

\p
\v 29 משה אמר: "היום הקדשתם את עצמכם לה'. איש מכם לא ריחם אפילו על בנו ואחיו. לכן אלוהים מברך אתכם היום".

\p
\v 30 למחרת אמר משה לעם: "חטאתם חטא גדול אבל אני עולה אל ה', אולי אצליח לכפר על חטאכם".

\p
\v 31 משה חזר אל ה' ואמר: "בבקשה, העם הזה חָטא חֵטא גדול ובניו עשו לעצמם אליל זהב.
\v 32 סלח להם על חטאם. אם לא תסלח, מחק בבקשה את שמי מהמגילה שכתבת".

\p
\v 33 "את שמו של מי שחטא לי אמחק מהמגילה שלי", אמר ה' למשה.
\v 34 "כעת לך והנחה את העם למקום שהבטחתי לך, ומלאכי ילך לפניך. יבוא יום ואעניש אותם על חטאם".
\v 35 ה' פגע בעם כיוון שעבדו את העגל שעשה אהרון.

\p
\c 33
\cp לג
\v 1 ה' דיבר אל משה: "עלה מכאן, אתה והעם שהעלית ממצריים, אל הארץ שנשבעתי לאברהם, ליצחק וליעקב כשאמרתי, 'לצאצאיך אתן אותה'.
\v 2 אשלח לפניך מלאך, אגרש את הכנענים, האמורים, החיתים, הפריזים, החיווים והיבוסים,
\v 3 ואביא אתכם לארץ שופעת חלב ודבש, אך לא אֶעלה ביניכם כי אתם עם עקשן וסרבן ואני עלול להשמיד אתכם בדרך".

\p
\v 4 העם שמע את הדברים הקשים האלה והתאבל. איש לא ענד תכשיטים
\v 5 כי ה' אמר למשה להגיד לבני ישראל: "אתם עם עקשן וסרבן. אם אהיה אתכם אפילו רגע אחד, אשמיד אתכם. הסירו מעליכם את תכשיטיכם ואשקול מה לעשות לכם".

\p
\v 6 בני ישראל הסירו בהר חורב את תכשיטיהם.

\p
\v 7 משה לקח את האוהל, הקים אותו הרחק מחוץ למחנה וקרא לו אוהל מועד. מאז, כל מי שרצה לשמוע מה' יצא לאוהל מועד, אל מחוץ למחנה.
\v 8 כאשר יצא משה אל האוהל, עמדו כל בני ישראל בפתח אוהליהם והביטו בו עד שהגיע לאוהל.
\v 9 כאשר נכנס משה לאוהל, ירד עמוד הענן ונעמד בפתח האוהל, וה' דיבר עם משה.
\v 10 כאשר ראה כל העם את עמוד הענן עומד בפתח האוהל, השתחווה כל אחד בפתח אוהלו.
\v 11 ה' דיבר אל משה פנים אל פנים כשם שאדם מדבר עם חברו. אחר כך שב משה אל המחנה, אך יהושע בן נון, עוזרו הצעיר, לא זז מהאוהל.

\s1 הראה לי את כבודך

\p
\v 12 משה אמר לה': "אמרת לי, 'העלה את העם הזה', אך לא הודעת לי את מי תשלח אתי. אמרת לי, 'בחרתי בך ומצאת חן בעיניי'.
\v 13 ובכן, אם מצאתי חן בעיניך, לַמד אותי בבקשה את דרכיך כדי שאמשיך למצוא חן בעיניך. זכור שהעם הזה הוא עַמך".

\p
\v 14 "אלך אתך ואשקיט את לבך", השיב ה'.

\p
\v 15 "אם לא תלך אתנו", אמר משה, "אל תעלה אותנו מכאן.
\v 16 איך יֵדע העולם שאני ועמך מצאנו חן בעיניך? הלוא אני ועמך נבדלים מכל העמים שעל פני האדמה בכך שאתה אתנו".

\p
\v 17 "אעשה גם את מה שביקשת כי מצאת חן בעיניי ובחרתי בך", השיב ה' למשה.

\p
\v 18 "בבקשה, הַראה לי את כבודך", ביקש משה.

\p
\v 19 "אעביר את כל טוּבי לפניך ואגלה לך את עצמי. אני עושה חסד עם מי שאני רוצה ומרחם על מי שאני רוצה.
\v 20 לא תוכל לראות את פניי, כי איש אינו יכול לראות אותי ולהישאר בחיים.
\v 21 יש מקום לידי. עמוֹד שם על הסלע,
\v 22 וכאשר יעבור כבודי, אכניס אותך לפתח שבסלע ואכסה עליך בכפי עד שאעבור.
\v 23 כשאסיר את כפי תראה אותי מאחור, אבל את פניי אי אפשר לראות".

\s1 הלוחות החדשים

\p
\c 34
\cp לד
\v 1 ה' אמר למשה: "פַּסל שני לוחות אבן כמו הלוחות הראשונים ששברת ואכתוב עליהם את הדברים שכתבתי על הלוחות הראשונים.
\v 2 הֱיֵה מוכן בבוקר ועלה להר סינַי. חכה לי שם על ראש ההר.
\v 3 אסור לאיש לעלות אתך או להיראות בכל מקום שהוא על ההר. גם לצאן ולבקר אסור לרעות מול ההר".

\p
\v 4 משה פיסל שני לוחות אבן כמו הלוחות הראשונים. הוא קם מוקדם בבוקר ועלה להר סינַי כפי שציווה עליו ה', ואתו שני לוחות האבן.
\v 5 ה' ירד בענן, עמד אתו שם וגילה את עצמו.
\v 6 הוא עבר על פני משה וקרא: "ה', ה', אל מלא רחמים, סלחן, סבלני, מלא חסד ונאמן,
\v 7 עושה חסד לאלפי דורות, סולח על חטאים אך אינו פוטר מעונש את האשמים, אלא מעניש בנים ובני בנים עד דור שלישי ורביעי, על חטאי אבותיהם".

\p
\v 8 משה מיהר להשתחוות ארצה. אחר כך אמר:
\v 9 "אם מצאתי חן בעיניך ה', הֱיה אתנו בבקשה. אמנם העם סרבן ומרדן, אך סְלח לנו על חטאינו ועשֵׂה אותנו לעמך".

\p
\v 10 ה' השיב: "אני כורת אתך ברית. אעשה לעיני כל עמך נפלאות שלא היו כמותם בארץ ובכל עמי העולם. כל העם שאתך יִראה כמה גדול המעשה שאני, ה', עושה אתך.

\s1 הברית

\p
\v 11 "קַיים את כל מה שאצווה עליך היום. אני עומד לגרש מפניך את האמורים, הכנענים, החיתים, הפריזים, החיווים והיבוסים.
\v 12 היזהר ואל תכרות ברית עם תושבי הארץ שאליה תבוא, כדי שלא יהיו לך למכשול.
\v 13 נַפֵּץ את המזבחות שלהם, שבוֹר את המצבות שהקימו לכבוד אליליהם וכרות את העצים שהקדישו לאלילה אֲשֵרָה.
\v 14 אל תשתחווה לאל אחר, כי ה' נקרא קַנָא והוא אכן אֵל הרוצה שעמו יהיה שלו בלבד.
\v 15 לכן אל תכרות ברית עם תושבי הארץ, כי כאשר הם יבגדו וילכו אחרי אליליהם ויקריבו להם קרבנות, הם יזמינו אותך ואתה תאכל מבשר הקרבן שלהם.
\v 16 אתה גם עלול לחתן את בניך עם בנותיהם, והבנות שימכרו את עצמן לאלילים עלולות לפתות את בניך לעבוד את אליליהן.

\p
\v 17 "אל תעשה לעצמך שום דמות שתסמל אלוהים.

\p
\v 18 "שמור את חג המצות ואכוֹל מצות שבעה ימים כפי שציוויתי עליך. החג יתקיים במועד קבוע בחודש האביב כי בחודש זה יצאת ממצריים.

\p
\v 19 "כל ולד היוצא ראשון מבטן אמו שייך לי, וגם כל זכר ראשון מהעדרים שלך, כל עגל ושה.
\v 20 במקום בכור של חמור עליך לתת שה. אם אינך רוצה לעשות זאת הרוֹג את החמור הבכור על ידי מכה בעורפו. כל בכור בניך עליך לפדות. אל תבוא לפניי בידים ריקות.

\p
\v 21 "שישה ימים תעבוד וביום השביעי אל תעבוד. אפילו בעונות החריש והקציר אסור לך לעבוד בשבת.

\p
\v 22 "בחג השבועות תיתן ביכורים מהחיטה הראשונה שתקצור.

\p
"את חג האסיף תחגוג בסוף השנה.

\p
\v 23 "שלוש פעמים בשנה יופיע כל זכר בפני האדון ה', אלוהי ישראל.
\v 24 אגרש עמים מפניך וארחיב את גבולותיך. איש לא ירצה לקחת ממך את אדמתך כאשר תעלה אל ה' אלוהיך שלוש פעמים בשנה.

\p
\v 25 "אל תקריב לי את דם הקרבן כל עוד יש בביתך חמץ. את קרבן חג הפסח אסור להשאיר עד הבוקר.

\p
\v 26 "הבֵא לבית ה' אלוהיך את הביכורים הטובים ביותר מיבולך. אל תבשל גדי בחלב אמו".

\p
\v 27 ה' אמר למשה: "כתוב לך את הדברים האלה, כי אלה תנאי הברית שאני כורת אתך ועם בני ישראל".

\p
\v 28 משה היה על הר סינַי עם ה' ארבעים יום וארבעים לילה. הוא לא אכל ולא שתה דבר, וה' כתב על הלוחות את דברי הברית שהם עשרת הדיברות.

\p
\v 29 אחר כך ירד משה מהר סינַי ושני לוחות הברית בידיו. הוא לא ידע שעור פניו קרן אחרי שדיבר עם ה'.
\v 30 כשראו אהרון וכל בני ישראל שעור פניו קרן, הם פחדו לגשת אליו.
\v 31 משה קרא להם. אהרון ומנהיגי העם ניגשו אליו והוא דיבר אליהם.
\v 32 אחרי כן ניגשו אליו כל בני ישראל והוא ציווה עליהם את כל מה שאמר לו ה' על הר סינַי.
\v 33 לאחר שסיים משה לדבר אתם, הוא כיסה את פניו.
\v 34 כשהלך משה לדבר עם ה' הסיר את הכיסוי עד שיצא, אחר כך מסר לבני ישראל את מה שציווה ה'.
\v 35 בני ישראל ראו את פני משה כשעור פניו קרן. אחר כך הוא כיסה את פניו עד שהלך שוב לדבר עם ה'.

\s1 העם תורם להקמת המשכן

\p
\c 35
\cp לה
\v 1 משה כינס את כל בני ישראל ואמר להם: "אלה הדברים שציווה ה' לעשות:
\v 2 שישה ימים תעבוד והיום השביעי יהיה לכם שבת שבתון, יום המוקדש לה'. המיתו את כל מי שיעשה בו מלאכה כלשהי.
\v 3 בכל מקום שתגורו בו, יהיה אסור לכם להבעיר אש ביום השבת".

\p
\v 4 משה אמר לכל בני ישראל: "זה מה שציווה ה',
\v 5 'אִספו תרומה לה' ממה שיש לכם. כל מי שירצה ייתן תרומה לה': זהב, כסף וארד,
\v 6 חוטים כחולים, סגולים ואדומים, פשתן ושער עזים,
\v 7 עורות אֵילים צבועים באדום ועורות תחשים, עצי שיטה,
\v 8 שמן למנורה ובשמים לשמן ההקדשה ולקטורת הריחנית,
\v 9 אבני שוהם ואבנים יקרות כדי לשבץ בהן את האפוד והחושן'.

\p
\v 10 "כל האומנים שביניכם יבואו ויעשו את כל מה שציווה ה':
\v 11 את המשכן, את האוהל שלו ואת הכיסוי העליון, את הווים, את לוחות העץ, את המוטות, את העמודים ואת הבסיסים שלו,
\v 12 את הארון והמוטות שלו, את הכפורת ואת הפרוכת,
\v 13 את השולחן, את המוטות שלו, את כל כליו ואת לחם הפנים,
\v 14 את המנורה שנועדה לתאורה, את כליה וגביעי השמן שלה ואת השמן למנורה,
\v 15 את מזבח הקטורת ואת המוטות שלו, את שמן ההקדשה, את הקטורת הריחנית, את המסך לפתח המשכן,
\v 16 את מזבח קרבנות העולה, את רשת הארד של המזבח, את המוטות שלו ואת כל כליו, את קערת הרחצה ואת הבסיס שלה,
\v 17 את היריעות של גדר החצר, את העמודים ואת הבסיסים שלה ואת המסך של פתח החצר,
\v 18 את יתדות המשכן, את היתדות של גדר החצר ואת החבלים שלהן,
\v 19 את בגדי הכהונה שילבשו הכוהנים כשישרתו במשכן ואת הבגדים המיוחדים לאהרון הכוהן ולבניו".

\p
\v 20 כל בני ישראל עזבו את המקום שמשה היה בו.

\p
\v 21 כל מי שרצה לתרום הביא את מה שרצה להביא כתרומה לה' להקמת אוהל מועד, לעבודה במשכן ולבגדים המיוחדים.
\v 22 אלה שרצו לתת תרומה לה', גברים ונשים, באו והביאו כל מיני תכשיטי זהב: סיכות, נזמים, עגילים, טבעות ותכשיטי זהב אחרים.
\v 23 כל מי שהיו לו חוטים כחולים, סגולים ואדומים, פשתן ושער עזים, עורות אילים צבועים באדום ועורות תחשים - הביא אותם.
\v 24 כל מי שרצה לתת כתרומה כסף וארד, הביא את תרומתו לה'. כל מי שהיו לו עצי שיטה וכל דבר אחר שהיה דרוש להקמת המשכן - הביא אותם.
\v 25 כל הנשים המאומנות בטוויית חוטים טָווּ והביאו חוטים כחולים, סגולים ואדומים וחוטי פשתן,
\v 26 וכל הנשים המאומנות לכך טוו חוטים משער עזים.
\v 27 ראשי השבטים הביאו אבני שוהם ואבנים יקרות כדי לשבץ בהן את האפוד ואת החושן.
\v 28 גם את החומרים לקטורת הריחנית, את השמן למנורה ואת שמן ההקדשה הביאו.
\v 29 כל איש ואישה מבני ישראל שרצו להביא תרומה לעבודה שציווה ה' באמצעות משה לעשות - הביאו תרומה לה'.

\s1 מינוי האומנים

\p
\v 30 משה אמר לבני ישראל: "שִמעו, ה' בחר בבצלאל בן אורי בן חור משבט יהודה
\v 31 ומילא אותו רוח אלוהים, כישרון, מומחיות וידע לכל סוגי המלאכות.
\v 32 כך יוכל לתכנן ולבצע עבודות אומנות בזהב, בכסף ובארד,
\v 33 לחקוק באבנים יקרות ולשבץ אותן, לגלף בעץ ולעשות כל מלאכת אומנות.
\v 34 ה' נתן לבצלאל ולאהליאב בן אחיסמך משבט דן כישרון ללמד אחרים את אומנותם.
\v 35 ה' נתן להם כישרון לעשות כל מלאכה: עבודות עץ, אבן ומתכת, שיבוץ אבנים יקרות, עיצוב אומנותי, רקמה ואריגה בחוטים כחולים, סגולים ואדומים ובחוטי פשתן - הם היו אומנים מוכשרים בעיצוב ובביצוע כל המלאכות השונות.

\p
\c 36
\cp לו
\v 1 "בצלאל, אהליאב וכל האומנים שה' נתן להם כישרון כדי שיֵדעו ליצור את המשכן ואת כל הציוד שלו, יעשו את הכול כפי שציווה ה' ".

\p
\v 2 משה קרא לבצלאל, לאהליאב ולכל האומנים שה' נתן להם כישרון, לכל מי שרצה לקחת חלק במלאכה.
\v 3 האומנים קיבלו ממשה את התרומות שהביאו בני ישראל כדי ליצור את המשכן ואת הציוד שלו. בני ישראל המשיכו להביא ברצון תרומות בוקר אחר בוקר.
\v 4 כל האומנים שעסקו במלאכת המשכן עזבו את עבודתם
\v 5 ואמרו למשה: "העם מביא יותר ממה שדרוש למלאכה שה' ציווה לעשות".

\p
\v 6 משה ציווה להודיע במחנה: "שום איש או אישה לא יעסקו עוד באיסוף תרומות למשכן!". העם הפסיק לתרום,
\v 7 והתרומות הספיקו לכל מה שהיה נחוץ למלאכה וליותר מזה.

\s1 בניית המשכן

\p
\v 8 האומנים שעסקו במלאכה בנו את המשכן מעשר יריעות בד פשתן שֶׁחוטים כחולים, סגולים ואדומים שזורים בו ויוצרים דמויות של מלאכים. היריעות נעשו במומחיות רבה.
\v 9 כל היריעות היו באותו גודל: ארבעה עשר מטר אורך ושני מטר רוחב.
\v 10 בצלאל חיבר כל חמש יריעות זו לזו.
\v 11 \vp 11-12\vp* הוא עשה חמישים לולאות כחולות בקצה אחד של כל קבוצת יריעות, כך שהלולאות שבקבוצה האחת יהיו מול הלולאות שבקבוצה האחרת.
\v 13 הוא עשה חמישים ווים מזהב ובעזרתם חיבר את היריעות זו לזו, כך שכל עשר היריעות היו למשכן אחד.
\v 14 אחר כך עשה מאחת עשרה היריעות משער עזים אוהל לכיסוי המשכן.
\v 15 כל היריעות היו באותו גודל: חמישה עשר מטר אורך ושני מטר רוחב.
\v 16 הוא חיבר חמש יריעות זו לזו וגם את שש הנותרות חיבר זו לזו.
\v 17 בקצה האחד של כל קבוצת יריעות עשה חמישים לולאות.
\v 18 בעזרת חמישים ווים מארד חיבר את האוהל ליחידה אחת.
\v 19 הוא עשה כיסוי לאוהל מעורות אילים צבועים באדום, ומעליהם כיסוי נוסף מעורות תחשים.

\p
\v 20 בצלאל עשה את קירות המשכן מלוחות עץ שיטה.
\v 21 אורכו של כל לוח היה חמישה מטר ורוחבו שבעים וחמישה סנטימטר.
\v 22 הוא עשה בתחתית כל לוח מלוחות המשכן שתי בליטות, זו מול זו.
\v 23 לקיר הדרומי של המשכן עשה עשרים לוחות
\v 24 וארבעים בסיסי כסף שעליהם הניח את עשרים הלוחות. מתחת לכל לוח היו שני בסיסים, בסיס מתחת לכל בליטה שבלוח.
\v 25 גם לקיר הצפוני של המשכן עשה עשרים לוחות
\v 26 וארבעים בסיסים מכסף, שני בסיסים לכל לוח.
\v 27 לקיר האחורי של המשכן, הפונה מערבה, עשה שישה לוחות
\v 28 ושני לוחות לפינות הקיר האחורי של המשכן.
\v 29 שני הלוחות התאימו זה לזה מלמטה עד למעלה. למעלה חיברה ביניהם טבעת. כך עשה לשני הלוחות בשתי הפינות.
\v 30 בסך הכול היו לקיר האחורי שמונה לוחות ושישה עשר בסיסים, שני בסיסים לכל לוח.

\p
\v 31 -
\v 32 אחר כך עשה מוטות מעץ שיטה, חמישה מוטות לקיר האחד של המשכן, חמישה לקיר השני של המשכן וחמישה לקיר האחורי של המשכן, הפונה מערבה.
\v 33 את המוט האמצעי עשה כדי להעביר אותו לרוחב הלוחות שלאורך הקיר, מקצה לקצה, ולחבר ביניהם.
\v 34 את הלוחות והמוטות ציפה בזהב ואת הטבעות שהמוטות הושחלו בהן עשה מזהב.

\s2 הפרוכת

\p
\v 35 בצלאל עשה במומחיות את הפרוכת מחוטי פשתן שֶׁחוטים כחולים, סגולים ואדומים שזורים בהם ויוצרים דמויות של מלאכים.
\v 36 הוא עשה לפרוכת ארבעה עמודים מעץ שיטה וציפה אותם בזהב. גם הווים שלהם היו מזהב. את הבסיסים יצק מכסף.
\v 37 בצלאל עשה לפתח האוהל מסך מחוטי פשתן שזורים ורקומים במומחיות בחוטים כחולים, סגולים ואדומים.
\v 38 הוא עשה למסך חמישה עמודים וגם ווים לעמודים. את ראשי העמודים ציפה בזהב ואת הטבעות שלהם עשה מזהב. חמשת הבסיסים של העמודים היו מארד.

\s2 הארון

\p
\c 37
\cp לז
\v 1 בצלאל עשה את הארון מעץ שיטה. אורך הארון מטר ועשרים וחמישה סנטימטר, רוחבו שבעים וחמישה סנטימטר וגובהו שבעים וחמישה סנטימטר.
\v 2 הוא ציפה אותו בזהב טהור מבפנים ומבחוץ ועשה לו קישוט זהב מסביב.
\v 3 לארבע פינות הארון חיבר בצלאל ארבע טבעות יצוקות מזהב, שתיים מכל צד.
\v 4 הוא עשה מוטות מעץ שיטה וציפה אותם בזהב,
\v 5 אחר כך השחיל את המוטות בטבעות שבצדי הארון כדי לשאת את הארון.

\p
\v 6 בצלאל עשה לארון כפורת מזהב טהור באורך מטר ועשרים וחמישה סנטימטר, וברוחב שבעים וחמישה סנטימטר.
\v 7 בשני קצוות הכפורת עשה שתי דמויות מלאכים מפוסלות בפטיש,
\v 8 מלאך בכל קצה. בצלאל עשה את דמויות המלאכים מאותו גוש זהב של הכפורת, בשני הקצוות שלה.
\v 9 המלאכים פרשׂו את כנפיהם מלמעלה וכיסו בהן את הכפורת. הם עמדו זה מול זה כשהם פונים אל הכפורת.

\s2 השולחן

\p
\v 10 בצלאל עשה את השולחן מעץ שיטה. אורך השולחן מטר, רוחבו חמישים סנטימטר וגובהו שבעים וחמישה סנטימטר.
\v 11 הוא ציפה אותו בזהב טהור ועשה לו קישוט זהב מסביב.
\v 12 סביב רגלי השולחן עשה בצלאל מסגרת ברוחב שמונה סנטימטר וגם לה עשה קישוט זהב.
\v 13 הוא יצק לשולחן ארבע טבעות זהב וחיבר אותן לדפנות החיצוניות של ארבע רגליו,
\v 14 בגובה המסגרת. בטבעות הושחלו מוטות כדי לשאת את השולחן.
\v 15 את המוטות עשה בצלאל מעץ שיטה וציפה אותם בזהב.
\v 16 אחר כך עשה בצלאל את כלי השולחן מזהב טהור, את קערות הלחם, את הכפות ואת כדי היין והכוסות.

\s2 המנורה

\p
\v 17 את המנורה עשה בצלאל מזהב טהור, כולה מגוש זהב אחד. הבסיס והרגל שהיא עומדת עליהם, הקָנים, הגביעים, הניצנים והפרחים, כולם יצאו מהקנה האמצעי.
\v 18 שישה קנים יצאו מהקנה האמצעי, שלושה קנים מכל צד.
\v 19 בכל קנה עשה שלושה גביעים בצורת פרח השקד, ניצן ומעליו פרח. כך עשה את ששת הקנים היוצאים מהקנה האמצעי.
\v 20 בקנה האמצעי עשה ארבעה גביעים בצורת פרח השקד, ניצן ומעליו פרח.
\v 21 מתחת לכל זוג קנים של ששת הקנים היוצאים מהמנורה היה ניצן.
\v 22 הניצנים והקנים יצאו מהקנה האמצעי, ונעשו מאותו גוש של זהב טהור.
\v 23 בצלאל עשה מזהב טהור גם את שבעת גביעי השמן למנורה, את המלקחיים ואת הכפות השטוחות שלה.
\v 24 בצלאל עשה את המנורה ואת כל כליה משלושים וארבעה קילוגרם זהב טהור.

\s2 מזבח הקטורת

\p
\v 25 בצלאל עשה את מזבח הקטורת מעץ שיטה. המזבח היה מרובע, אורכו חמישים סנטימטר, רוחבו חמישים סנטימטר וגובהו מטר. קרנות המזבח היו המשך לפינותיו.
\v 26 את כולו ציפה בצלאל בזהב טהור - את החלק העליון, את הדפנות מסביב ואת קרנות המזבח. סביב המזבח עשה קישוט זהב.
\v 27 הוא חיבר שתי טבעות זהב מתחת לקישוט הזהב משני צדי המזבח, זו מול זו. בטבעות הושחלו מוטות כדי לשאת את המזבח.
\v 28 את המוטות עשה בצלאל מעץ שיטה וציפה אותם בזהב.
\v 29 אחר כך עשה במומחיות את שמן ההקדשה ואת הקטורת הריחנית הטהורה.

\s2 מזבח קרבנות העולה

\p
\c 38
\cp לח
\v 1 בצלאל בנה את מזבח קרבנות העולה מעץ שיטה. המזבח היה מרובע, אורכו שני מטר וחצי, רוחבו שני מטר וחצי וגובהו מטר וחצי.
\v 2 הוא עשה קרנות מזבח כהמשך לארבע פינותיו, וציפה אותו בארד.
\v 3 גם את כלי המזבח עשה מארד - את הקערות ואת היעים לפינוי האפר, את הקערות לדם הקרבנות, את המזלגות שהופכים בהם את בשר הקרבנות ואת הכפות השטוחות.
\v 4 הוא עשה למזבח רשת ארד וחיבר אותה מתחת לקצה העליון של המזבח במחצית גובהו.
\v 5 אחר כך יצק ארבע טבעות וחיבר אותן לארבע פינות רשת הארד. בטבעות הושחלו המוטות.
\v 6 את המוטות עשה מעץ שיטה וציפה אותם בארד.
\v 7 בצלאל השחיל את המוטות בטבעות שבצדי המזבח כדי לשאת אותו. הוא בנה את המזבח מלוחות עץ כך שהיה חלול מבפנים.

\p
\v 8 את קערת הרחצה מארד ואת בסיסי הארד שלה עשה מהמַראות שהביאו הנשים שהתאספו בהמוניהן ליד פתח אוהל מועד.

\s2 החצר

\p
\v 9 אחר כך עשה בצלאל את גדר החצר. לצִדה הדרומי עשה יריעות פשתן באורך חמישים מטר,
\v 10 עשרים עמודים ועשרים בסיסים מארד. את הווים והטבעות של העמודים עשה מכסף.
\v 11 גם לצד הצפוני שאורכו חמישים מטר, עשה מארד עשרים עמודים ולהם עשרים בסיסים. את הווים והטבעות של העמודים עשה מכסף.
\v 12 לצד המערבי עשה יריעות באורך עשרים וחמישה מטר ולהן עשרה עמודים ועשרה בסיסים. את ווי העמודים והטבעות שלהם עשה מכסף.
\v 13 אורך הצד המזרחי של החצר היה עשרים וחמישה מטר.
\v 14 בצד אחד נתלו יריעות באורך שבעה מטר וחצי על שלושה עמודים מחוברים לשלושה בסיסים.
\v 15 מהצד השני של פתח החצר נתלו עוד יריעות באורך שבעה מטר וחצי על שלושה עמודים מחוברים לשלושה בסיסים.
\v 16 כל היריעות שנתלו סביב החצר היו ארוגות מחוטי פשתן.
\v 17 בסיסי העמודים היו מארד, ווי העמודים והפסים שהקיפו אותם היו מכסף, וראשי העמודים היו מצופים כסף. כל עמודי גדר החצר היו מקושטים בטבעות כסף.
\v 18 המסך של פתח החצר היה ארוג ורקום בחוטי פשתן ובחוטים כחולים, סגולים ואדומים. אורכו היה עשרה מטר ורוחבו שני מטר וחצי, כרוחב יריעות הגדר.
\v 19 ארבעת עמודי המסך היו מחוברים לארבעה בסיסי ארד. ווי העמודים והטבעות שלהם היו מכסף. ראשי העמודים היו מצופים כסף.
\v 20 כל יתדות המשכן והחצר שסביבו היו מארד.

\s1 סיכום

\p
\v 21 \vp 21-23\vp* בצלאל בן אורי בן חור משבט יהודה עשה כל מה שציווה ה' על משה. אִתו עבד אהליאב בן אחיסמך משבט יהודה, שידע לעבוד בעץ ובאבן, לעצב, לרקום ולארוג בחוטים כחולים, סגולים ואדומים ובחוטי פשתן.

\p
אלה כמויות החומרים ששימשו לבניית אוהל מועד כפי שסיכמו הלויים בהשגחת איתמר בן אהרון הכוהן בהתאם לפקודת משה:

\p
\v 24 כמות הזהב שנתרם ושימש לכל מלאכת המשכן הייתה אלף קילוגרם.

\p
\v 25 כמות הכסף שנאסף במִפקד הייתה כשלושת אלפים שבע מאות וחמישים קילוגרם.
\v 26 חצי שקל כסף לכל אדם מעל גיל עשרים שעבר על פני האנשים שערכו את המפקד, כפול 603,550 איש.
\v 27 ליציקת בסיסי המשכן ובסיסי הפרוכת השתמשו בשלושת אלפים שבע מאות וחמישים קילוגרם כסף. שלושת אלפים שבע מאות וחמישים קילוגרם למאה בסיסים - שלושים ושבעה קילוגרם וחצי לכל בסיס.
\v 28 מעשרים קילוגרם הכסף עשה בצלאל ווים ופסים שהקיפו את העמודים, וציפה את ראשי העמודים.

\p
\v 29 תרומת הארד הייתה אלפיים וחמש מאות קילוגרם.
\v 30 ממנו עשו את בסיסי פתח אוהל מועד, את מזבח הארד, את רשת הארד של המזבח ואת כל כליו,
\v 31 את בסיסי הגדר שמסביב לחצר, את בסיסי פתח החצר, את כל יתדות המשכן ואת כל יתדות הגדר שסביב החצר.

\s1 בגדי הכוהנים

\p
\c 39
\cp לט
\v 1 מהחוטים הכחולים, הסגולים והאדומים עשו את בגדי ההכהונה שילבש אהרון כשישרת במשכן. האומנים עשו את הבגדים המיוחדים כפי שציווה ה' על משה.
\v 2 את האפוד עשו מזהב, מחוטים כחולים, סגולים ואדומים ומחוטי פשתן.
\v 3 הם רקעו לוחות מזהב וחתכו מהם חוטים כדי לשזור אותם במומחיות בין החוטים הכחולים, הסגולים והאדומים וחוטי הפשתן.
\v 4 הם עשו כתפיות שהתחברו לשני קצוות האפוד.
\v 5 חגורת האפוד הייתה חלק מהאפוד עצמו ונארגה כמו האפוד מחוטי זהב, מחוטים כחולים, סגולים ואדומים ומחוטי פשתן, כפי שציווה ה' על משה.
\v 6 את אבני השוהם שיבצו במסגרות זהב ושמות בני ישראל נחקקו בהן כמו בחותמת.
\v 7 בצלאל שם אותן על כתפיות האפוד כדי שיזכירו את בני ישראל לפני ה' כפי שציווה ה' על משה.

\p
\v 8 האומנים עשו את החושן במומחיות, כפי שעשו את האפוד, מחוטי זהב, מחוטים כחולים, סגולים ואדומים ומחוטי פשתן.
\v 9 האריג של החושן היה מקופל לשניים כך שיצר ריבוע שאורכו עשרים וחמישה סנטימטר ורוחבו עשרים וחמישה סנטימטר.
\v 10 הם שיבצו בחושן ארבעה טורים של אבנים יקרות. בטור האחד: אוֹדֶם, פִּטְדָה ובָרֶקֶת.
\v 11 בטור השני: נוֹפֶךְ, סַפִּיר ויהלום.
\v 12 בטור השלישי: לֶשֶׁם, שְׁבוֹ ואַחְלָמָה.
\v 13 בטור הרביעי: תַרְשִׁישׁ, שׁוֹהַם ויִשְׁפֵה. כל האבנים היו ממוסגרות בזהב.
\v 14 האבנים נקראו על שמות שנים עשר שבטי ישראל. על כל אבן נחקק שם של אחד משנים עשר השבטים.
\v 15 האומנים עשו לחושן שרשרות קלועות מחוטי זהב טהור,
\v 16 שני אבזמי זהב ושתי טבעות זהב. את שתי הטבעות חיברו לשתי הפינות העליונות של החושן.
\v 17 אחר כך השחילו את הקצוות של שרשרות הזהב בשתי הטבעות שבפינות החושן.
\v 18 את שני הקצוות האחרים של השרשרות חיברו מלפנים לשני האבזמים שעל כתפיות האפוד.
\v 19 הם עשו עוד שתי טבעות זהב וחיברו אותן לשתי הפינות התחתונות של החושן, קרוב לאפוד.
\v 20 מִקדימה חיברו עוד שתי טבעות זהב לקצוות התחתונים של שתי הכתפיות, בַּמקום שהן מתחברות לחגורת האפוד.
\v 21 האומנים חיברו את טבעות החושן לטבעות האפוד באמצעות חוט כחול, כך שהחושן התחבר לחגורה ולא זז מהאפוד, כפי שציווה ה' על משה.

\p
\v 22 את הבגד העליון עשו מאריג שכולו כחול.
\v 23 במרכז האריג עשו פתח ששוליו ארוגים חזק כדי שלא ייקרע.
\v 24 סביב השוליים התחתונים של הבגד חיברו רימונים, שזורים מחוטים כחולים, סגולים ואדומים.
\v 25 הם עשו פעמוני זהב ושילבו אותם בין הרימונים על שולי הבגד.
\v 26 פעמון ורימון, פעמון ורימון על שולי הבגד שילבש אהרון כשישרת במשכן, כפי שציווה ה' על משה.

\p
\v 27 האומנים ארגו במומחיות כותנות פשתן לאהרון ולבניו.
\v 28 גם את המצנפת, את הכובעים שיעניקו להם כבוד ופאר ואת מכנסי הבד עשו מחוטי פשתן.
\v 29 את החגורה עשו מחוטי פשתן ומחוטים כחולים, סגולים ואדומים, רקומים במומחיות, כפי שציווה ה' על משה.
\v 30 את הלוחית של כתר הכוהן הגדול עשו מזהב טהור וחקקו עליה כמו על חותמת: קודש לה'.
\v 31 הם חיברו אותה בחוט כחול למצנפת, כפי שציווה ה' על משה.

\s1 ציוד המשכן

\p
\v 32 כל עבודת משכן אוהל מועד נסתיימה. בני ישראל עשו הכול כפי שציווה ה' על משה.
\v 33 אז הביאו את המשכן למשה: את האוהל ואת כל הציוד שלו: הווים, הלוחות, המוטות, העמודים והבסיסים,
\v 34 את הכיסוי מעורות האֵילים הצבועים באדום, את הכיסוי מעורות התחשים ואת הפרוכת,
\v 35 את ארון הברית, את המוטות שלו ואת הכפורת,
\v 36 את השולחן, את כל כליו ואת לחם הפנים,
\v 37 את המנורה שעשויה מזהב טהור, את גביעי השמן שמסודרים עליה, את כל כלי המנורה ואת השמן שנועד לתאורה,
\v 38 את מזבח הזהב, את שמן ההקדשה, את הקטורת הריחנית ואת המסך של פתח האוהל,
\v 39 את מזבח הארד ואת רשת הארד שלו, את המוטות ואת הכלים שלו, את קערת הרחצה ואת הבסיס שלה,
\v 40 את היריעות של גדר החצר, את העמודים והבסיסים שלה, את המסך של פתח החצר, את כל החבלים והיתדות של גדר החצר ואת כל הכלים שהיו דרושים לעבודת משכן אוהל מועד,
\v 41 את בגדי הכהונה שילבשו הכוהנים כשישרתו במשכן, ואת הבגדים המיוחדים לאהרון הכוהן ולבניו.

\p
\v 42 בני ישראל ביצעו את כל העבודה על פי כל מה שציווה ה' על משה.
\v 43 משה ראה את כל המלאכה שנעשתה כפי שציווה ה', ובירך אותם.

\s1 הקמת המשכן

\p
\c 40
\cp מ
\v 1 ה' דיבר אל משה:
\v 2 "הקֵם באחד לחודש הראשון [ניסן] את משכן אוהל מועד.
\v 3 שים בתוכו את ארון הברית וכסֵה את הארון בפרוכת.
\v 4 הבֵא את השולחן וערוֹך עליו את כליו. הבֵא את המנורה וסדֵר עליה את גביעי השמן.
\v 5 את מזבח הזהב לקטורת שים לפני ארון הברית ואת המסך תלֵה בפתח המשכן.
\v 6 שים את מזבח קרבנות העולה לפני פתח משכן אוהל מועד.
\v 7 שים את קערת הרחצה בין אוהל מועד לבין המזבח ומלא אותה מים.
\v 8 הקֵם את הגדר סביב החצר ותלֵה את המסך של פתח החצר.
\v 9 קח את שמן ההקדשה ומְשח את המשכן ואת כל מה שיש בו, הקדש לה' אותו ואת כל הציוד שלו והוא יהיה מוקדש לעבודת ה'.
\v 10 מְשח את מזבח קרבנות העולה ואת כל כליו והקדש אותו לה'. כך יהיה המזבח מוקדש לה' באופן מיוחד.
\v 11 מְשח את קערת הרחצה ואת בסיסה והקדש אותה לה'.
\v 12 הבֵא את אהרון ובניו אל פתח אוהל מועד ורחץ אותם.
\v 13 הלבֵּש את אהרון בבגדים המיוחדים, מְשח אותו והקדש אותו כדי שישרת אותי ככוהן.
\v 14 קרא לבניו והלבש אותם בכותנות.
\v 15 משח אותם כפי שמשחתָ את אביהם כדי שישרתו אותי ככוהנים. המינוי שלהם יהיה לכהונה שתימשך כל הדורות".
\v 16 משה עשה הכול כפי שציווה עליו ה'.

\p
\v 17 באחד לחודש הראשון, בשנה השנייה לְצאת העם ממצריים, הוקם המשכן.
\v 18 משה הקים את המשכן. הוא שם את הבסיסים ועליהם את הלוחות, השחיל את המוטות והציב את העמודים.
\v 19 הוא פרש את האוהל על המשכן ומעליו את הכיסויים של האוהל, כפי שציווה עליו ה'.

\p
\v 20 את לוחות הברית שם משה בתוך הארון, השחיל את המוטות בטבעות וכיסה את הארון מלמעלה בכפורת.
\v 21 אחר כך הביא את הארון למשכן ותלה את מסך הפרוכת כדי להסתיר את ארון הברית, כפי שציווה עליו ה'.
\v 22 את השולחן שם משה באוהל מועד מצִדו הצפוני של המשכן, מחוץ לפרוכת.
\v 23 משה סידר עליו לחם לפני ה', כפי שציווה עליו ה'.
\v 24 מול השולחן, בצד הדרומי של המשכן, שם את המנורה
\v 25 וסידר עליה את גביעי השמן, כפי שציווה עליו ה'.
\v 26 הוא שם את מזבח הזהב באוהל מועד לפני הפרוכת
\v 27 ושרף עליו קטורת ריחנית, כפי שציווה עליו ה'.

\p
\v 28 בפתח המשכן תלה את המסך.
\v 29 את מזבח קרבנות העולה שם ליד פתח משכן אוהל מועד והעלה עליו קרבנות שונים, כפי שציווה עליו ה'.
\v 30 בין אוהל מועד לבין המזבח הציב את קערת הרחצה ומילא אותה מים.
\v 31 במימיה רחצו משה ואהרון ובניו את ידיהם ואת רגליהם
\v 32 לפני שנכנסו לאוהל מועד ולפני שניגשו למזבח, כפי שציווה עליו ה'.
\v 33 אחר כך הקים משה את גדר החצר סביב למשכן ולמזבח ותלה את המסך בפתח החצר. בכך סיים משה את המלאכה.

\p
\v 34 הענן כיסה את אוהל מועד וכבוד ה' מילא את המשכן.
\v 35 משה לא יכול להיכנס לאוהל מועד כי הענן כיסה את האוהל וכבוד ה' מילא את המשכן.
\v 36 כאשר עלה הענן, יצאו בני ישראל לדרכם.
\v 37 כאשר לא עלה, הם המתינו עד שעלה.
\v 38 בכל מסעות עם ישראל ראה העם את ענן ה' על המשכן ביום ואת האש שבערה בענן בלילה.
